<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1 Vyhlášení války">
    <meta name="apple-mobile-web-app-capable" content="yes">
    <title>1 Vyhlášení války</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Louis Pergaud: Knoflíková válka">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Knoflíková válka">
    <meta property="og:title" content="Knoflíková válka">
    <meta property="og:type" content="book">
    <meta property="og:book:author" content="Louis Pergaud">
    <meta property="twitter:title" content="Louis Pergaud: Knoflíková válka">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./knofliova_valka_005.html">
    <link rel="next" href="./knofliova_valka_007.html">
    <meta name="nb-order" content="2">
    <link rel="self" href="knofliova_valka_006.html">
    <meta name="nb-identifier" content="pergaud-knoflikova-valka-94b2895">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2017" data-nb-chars="12557">
    <nav role="doc-toc">
      <ul class="plain section">
        <li><a href="knofliova_valka_005.html">Kniha I Válka</a>
          <ul class="plain">
            <li><a href="knofliova_valka_006.html">1 Vyhlášení války</a></li>
            <li><a href="knofliova_valka_007.html">2 Diplomatické napětí</a></li>
            <li><a href="knofliova_valka_008.html">3 Velký den</a></li>
            <li><a href="knofliova_valka_009.html">4 První rány osudu</a></li>
            <li><a href="knofliova_valka_010.html">5 Následky pohromy</a></li>
            <li><a href="knofliova_valka_011.html">6 Plán tažení</a></li>
            <li><a href="knofliova_valka_012.html">7 Nové bitvy</a></li>
            <li><a href="knofliova_valka_013.html">8 Spravedlivá odveta</a></li>
          </ul>
        </li>
        <li><a href="knofliova_valka_014.html">Kniha II&nbsp;Peníze</a>
          <ul class="plain">
            <li><a href="knofliova_valka_015.html">1 Válečný poklad</a></li>
            <li><a href="knofliova_valka_016.html">2 Bez peněz bída převeliká</a></li>
            <li><a href="knofliova_valka_017.html">3 Cinkalovo účetnictví</a></li>
            <li><a href="knofliova_valka_018.html">4 Návrat válečných vítězství</a></li>
            <li><a href="knofliova_valka_019.html">5 U&nbsp;popravčího kůlu</a></li>
            <li><a href="knofliova_valka_020.html">6 Krutá hádanka</a></li>
            <li><a href="knofliova_valka_021.html">7 Trampoty jednoho pokladníka</a></li>
            <li><a href="knofliova_valka_022.html">8 Jiné možnosti</a></li>
          </ul>
        </li>
        <li><a href="knofliova_valka_023.html">Kniha III Bouda</a>
          <ul class="plain">
            <li><a href="knofliova_valka_024.html">1 Budování boudy</a></li>
            <li><a href="knofliova_valka_025.html">2 Slavné dny lovernské</a></li>
            <li><a href="knofliova_valka_026.html">3 Hostina v&nbsp;lese</a></li>
            <li><a href="knofliova_valka_027.html">4 Příběhy z&nbsp;bohatýrských dob</a></li>
            <li><a href="knofliova_valka_028.html">5 Vnitřní rozbroje</a></li>
            <li><a href="knofliova_valka_029.html">6 Čest a Cinkalovy kalhoty</a></li>
            <li><a href="knofliova_valka_030.html">7 Vydrancovaný poklad</a></li>
            <li><a href="knofliova_valka_031.html">8 Potrestaný zrádce</a></li>
            <li><a href="knofliova_valka_032.html">9 Tragické návraty</a></li>
            <li><a href="knofliova_valka_033.html">10 Poslední slova</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./knofliova_valka_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">1 Vyhlášení války</span></h1>
        <section>
          <blockquote class="chunk" data-nb-ref-number="2" data-nb-words="30" data-nb-chars="193"><span class="idea" data-nb-ref-number="2" id="idea2" data-nb-words="30" data-nb-chars="193"><p>Pokud jde o&nbsp;válku… je&nbsp;zábavné pomyšlení, jak malicherné podněty ji&nbsp;rozdmýchávají a&nbsp;z&nbsp;jak lehkovážných příčin uhasíná: celá Asie se&nbsp;zničila a&nbsp;strávila ve&nbsp;válce kvůli pařížským milostným pletkám.</p></span></blockquote>
          <p class="chunk" data-nb-ref-number="3" data-nb-words="6" data-nb-chars="35"><span class="idea" data-nb-ref-number="3" id="idea3" data-nb-words="6" data-nb-chars="35">— MONTAIGNE (kniha druhá, kap. XII)</span></p>
        </section>
        <section>
          <p class="chunk" data-nb-ref-number="4" data-nb-words="13" data-nb-chars="79"><span class="idea" data-nb-ref-number="4" id="idea4" data-nb-words="13" data-nb-chars="79">„Počkej na&nbsp;mě, Bouřko!“ halekal Boubela, který nesl učebnice a&nbsp;sešity pod paží.</span></p>
          <p class="chunk" data-nb-ref-number="5" data-nb-words="8" data-nb-chars="40"><span class="idea" data-nb-ref-number="5" id="idea5" data-nb-words="8" data-nb-chars="40">„Tak sebou hoď, já&nbsp;nemám čas na&nbsp;plkání!“</span></p>
          <p class="chunk" data-nb-ref-number="6" data-nb-words="3" data-nb-chars="17"><span class="idea" data-nb-ref-number="6" id="idea6" data-nb-words="3" data-nb-chars="17">„Je něco novýho?“</span></p>
          <p class="chunk" data-nb-ref-number="7" data-nb-words="2" data-nb-chars="13"><span class="idea" data-nb-ref-number="7" id="idea7" data-nb-words="2" data-nb-chars="13">„Dost možná!“</span></p>
          <p class="chunk" data-nb-ref-number="8" data-nb-words="1" data-nb-chars="5"><span class="idea" data-nb-ref-number="8" id="idea8" data-nb-words="1" data-nb-chars="5">„Co?“</span></p>
          <p class="chunk" data-nb-ref-number="9" data-nb-words="2" data-nb-chars="11"><span class="idea" data-nb-ref-number="9" id="idea9" data-nb-words="2" data-nb-chars="11">„Tak pojď!“</span></p>
          <p class="chunk" data-nb-ref-number="10" data-nb-words="18" data-nb-chars="109"><span class="idea" data-nb-ref-number="10" id="idea10" data-nb-words="18" data-nb-chars="109">Když Boubela dohonil své spolužáky bratry Bouřku a&nbsp;Buřinku, rázovali všichni tři bok po&nbsp;boku směrem ke&nbsp;škole.</span></p>
          <p class="chunk" data-nb-ref-number="11" data-nb-words="80" data-nb-chars="561"><span class="idea" data-nb-ref-number="11" id="idea11" data-nb-words="80" data-nb-chars="561">Bylo říjnové ráno. Nebe rozbouřené obrovskými šedými mraky uzavíralo obzor u&nbsp;blízkých pahorků a&nbsp;poznamenávalo krajinu zvláštní melancholií. Švestky byly holé, jabloně žluté a&nbsp;listí ořešáků padalo klouzavým letem, zpočátku širokým a&nbsp;pozvolným, který se&nbsp;náhle měnil v&nbsp;střemhlavý pád krahujce, jakmile se&nbsp;úhel padání zostřil. Vzduch byl vlhký a&nbsp;vlahý. Vítr vál v&nbsp;poryvech. Monotónní supění mlátiček zaznívalo tlumeným nápěvem, který se&nbsp;ve&nbsp;chvíli, když byl snop pozřen, protahoval do&nbsp;truchlivého zanaříkání, podobného zoufalému vzlyku agónie či&nbsp;bolestnému zaječení.</span></p>
          <p class="chunk" data-nb-ref-number="12" data-nb-words="7" data-nb-chars="38"><span class="idea" data-nb-ref-number="12" id="idea12" data-nb-words="7" data-nb-chars="38">Léto právě skončilo a&nbsp;rodil se&nbsp;podzim.</span></p>
          <p class="chunk" data-nb-ref-number="13" data-nb-words="25" data-nb-chars="157"><span class="idea" data-nb-ref-number="13" id="idea13" data-nb-words="25" data-nb-chars="157">Mohlo být osm hodin ráno. Slunce se&nbsp;smutně potulovalo za&nbsp;mraky a&nbsp;jakási úzkost, neurčitelná a&nbsp;nevysvětlitelná úzkost, těžce doléhala na&nbsp;vesnici a&nbsp;na krajinu.</span></p>
          <p class="chunk" data-nb-ref-number="14" data-nb-words="74" data-nb-chars="477"><span class="idea" data-nb-ref-number="14" id="idea14" data-nb-words="74" data-nb-chars="477">Polní práce byly skončeny a&nbsp;už nějaké dva tři týdny bylo vidět, jak se&nbsp;po&nbsp;jednom či&nbsp;po&nbsp;skupinkách vracejí do&nbsp;školy malí pastuchové, osmahlí, opálení, bujnou kštici dohola ostříhanou postřihovačkou (touž, které se&nbsp;používalo na&nbsp;dobytek), v&nbsp;záplatovaných, ale čistých drogetových nebo molinových kalhotách s&nbsp;„pracičkami“ na&nbsp;zadku, a&nbsp;v&nbsp;nových, ještě tuhých grizetových halenách, které v&nbsp;prvních dnech pouštěly barvu a&nbsp;špinily jim ruce, takže je&nbsp;měli jako ropuší pracky, jak říkali.</span></p>
          <p class="chunk" data-nb-ref-number="15" data-nb-words="18" data-nb-chars="110"><span class="idea" data-nb-ref-number="15" id="idea15" data-nb-words="18" data-nb-chars="110">Dnes se&nbsp;šourali po&nbsp;cestách a&nbsp;jejich kroky se&nbsp;zdály ztěžklé celou melancholií počasí, ročního období a&nbsp;krajiny.</span></p>
          <p class="chunk" data-nb-ref-number="16" data-nb-words="53" data-nb-chars="317"><span class="idea" data-nb-ref-number="16" id="idea16" data-nb-words="53" data-nb-chars="317">Někteří z&nbsp;nich, ti&nbsp;velcí, však už&nbsp;byli na&nbsp;školním dvoře a&nbsp;živě tam diskutovali. Starý Simon, učitel, s&nbsp;čepičkou naraženou do&nbsp;týla a&nbsp;s&nbsp;brejlemi na&nbsp;čele nad očima, stál přede dveřmi vedoucími na&nbsp;ulici. Hlídal vchod, peskoval loudaly, a&nbsp;přicházející chlapci smekali čepice, procházeli kolem něho a&nbsp;rozbíhali se&nbsp;po&nbsp;dvoře.</span></p>
          <p class="chunk" data-nb-ref-number="17" data-nb-words="23" data-nb-chars="145"><span class="idea" data-nb-ref-number="17" id="idea17" data-nb-words="23" data-nb-chars="145">Oba Bouřkové z&nbsp;Olšiny a&nbsp;Boubela, který je&nbsp;po&nbsp;cestě doběhl, se&nbsp;nezdáli být poznamenaní tím sladkým smutkem, který zvolňoval kroky jejich kamarádů.</span></p>
          <p class="chunk" data-nb-ref-number="18" data-nb-words="39" data-nb-chars="206"><span class="idea" data-nb-ref-number="18" id="idea18" data-nb-words="39" data-nb-chars="206">Byli tu&nbsp;aspoň o&nbsp;pět minut dřív než jiné dni, a&nbsp;když je&nbsp;starý Simon viděl přicházet, vytáhl rychle hodinky a&nbsp;pak si&nbsp;je&nbsp;dal k&nbsp;uchu, aby se&nbsp;ujistil, že&nbsp;jdou dobře a&nbsp;že nepromeškal předepsaný začátek vyučování.</span></p>
          <p class="chunk" data-nb-ref-number="19" data-nb-words="35" data-nb-chars="237"><span class="idea" data-nb-ref-number="19" id="idea19" data-nb-words="35" data-nb-chars="237">Všichni tři kamarádi proklouzli se&nbsp;starostlivým výrazem rychle na&nbsp;dvůr a&nbsp;okamžitě zamířili na&nbsp;čtvercový plácek vzadu za&nbsp;záchodky, chráněný domem souseda kmotra Guguho (Augusta), kde našli většinu těch velkých, kteří sem přišli před nimi.</span></p>
          <p class="chunk" data-nb-ref-number="20" data-nb-words="90" data-nb-chars="549"><span class="idea" data-nb-ref-number="20" id="idea20" data-nb-words="90" data-nb-chars="549">Byl tu&nbsp;Janek, vůdce; jeho první důstojník Hejl, kterému se&nbsp;tak říkalo, protože byl přeborník v&nbsp;lezení na&nbsp;stromy a&nbsp;neměl sobě rovna v&nbsp;nalézání hejlích hnízd; byl tam Gambetta z&nbsp;Vršku, jehož otec, původem ze&nbsp;starého republikánského rodu, sám syn osmačtyřicátníka, bojoval v&nbsp;trudných hodinách za&nbsp;Gambettu; byl tam Souška, který ve&nbsp;škole vždycky uměl, a&nbsp;Cinkal a&nbsp;šilhavý Švidroň, který se&nbsp;obracel stranou, když se&nbsp;na&nbsp;vás chtěl podívat zpříma, a&nbsp;Pulec s&nbsp;masívní lebkou; zkrátka ti&nbsp;nejsilnější z&nbsp;celé vesnice, kteří tu&nbsp;rokovali o&nbsp;nějaké vážné záležitosti.</span></p>
          <p class="chunk" data-nb-ref-number="21" data-nb-words="37" data-nb-chars="245"><span class="idea" data-nb-ref-number="21" id="idea21" data-nb-words="37" data-nb-chars="245">Příchod obou Bouřků a&nbsp;Boubely nepřerušil diskusi; noví příchozí byli o&nbsp;celé záležitosti (a byla to&nbsp;jistě nějaká stará záležitost) zřejmě zpraveni, takže se&nbsp;okamžitě vmísili do&nbsp;rozhovoru se&nbsp;zprávou o&nbsp;událostech, ze&nbsp;kterých plynuly závažné závěry.</span></p>
          <p class="chunk" data-nb-ref-number="22" data-nb-words="2" data-nb-chars="15"><span class="idea" data-nb-ref-number="22" id="idea22" data-nb-words="2" data-nb-chars="15">Všichni zmlkli.</span></p>
          <p class="chunk" data-nb-ref-number="23" data-nb-words="17" data-nb-chars="113"><span class="idea" data-nb-ref-number="23" id="idea23" data-nb-words="17" data-nb-chars="113">Starší z&nbsp;obou bratří, kterému se&nbsp;říkalo Bouřka kvůli rozlišení od&nbsp;Buřinky, jeho mladšího bratra, promluvil takto:</span></p>
          <p class="chunk" data-nb-ref-number="24" data-nb-words="30" data-nb-chars="177"><span class="idea" data-nb-ref-number="24" id="idea24" data-nb-words="30" data-nb-chars="177">„Tak hele! Když jsme s&nbsp;bráškou přišli k&nbsp;Menelotovic, vynořili se&nbsp;najednou u&nbsp;hliňáku Jana Babtisty Velraňáci. Začali řvát jako tygři a&nbsp;házet po&nbsp;nás kamením a&nbsp;hrozit nám klackama.</span></p>
          <p class="chunk" data-nb-ref-number="25" data-nb-words="12" data-nb-chars="95"><span class="idea" data-nb-ref-number="25" id="idea25" data-nb-words="12" data-nb-chars="95">Křičeli, že&nbsp;jsme volové, poserové, zloději, čuňata, syčáci, ksindlové, mamlasové, impotenti a…“</span></p>
          <p class="chunk" data-nb-ref-number="26" data-nb-words="12" data-nb-chars="67"><span class="idea" data-nb-ref-number="26" id="idea26" data-nb-words="12" data-nb-chars="67">„Impotenti,“ opakoval zamračeně Janek, „a co&nbsp;jsi jim na&nbsp;to&nbsp;řek ty?“</span></p>
          <p class="chunk" data-nb-ref-number="27" data-nb-words="23" data-nb-chars="124"><span class="idea" data-nb-ref-number="27" id="idea27" data-nb-words="23" data-nb-chars="124">„No my&nbsp;jsme s&nbsp;bráškou vzali roha, protože nás bylo málo a&nbsp;jich bylo aspoň takovejch patnáct a&nbsp;byli by&nbsp;nám určitě nabančili.“</span></p>
          <p class="chunk" data-nb-ref-number="28" data-nb-words="37" data-nb-chars="240"><span class="idea" data-nb-ref-number="28" id="idea28" data-nb-words="37" data-nb-chars="240">„Tak oni vám nadávali do&nbsp;impotentů!“ opakoval čahoun Hejl, zřejmě dotčený, uražený a&nbsp;rozzuřený nad tímto označením, které se&nbsp;týkalo všech, protože oba Bouřkové byli napadeni a&nbsp;zneuctěni jen proto, že&nbsp;byli příslušníky lovernské obce i&nbsp;školy.</span></p>
          <p class="chunk" data-nb-ref-number="29" data-nb-words="22" data-nb-chars="129"><span class="idea" data-nb-ref-number="29" id="idea29" data-nb-words="22" data-nb-chars="129">„Jo,“ pokračoval Bouřka, „a&nbsp;já vám povídám, že&nbsp;jestli nejsme poserové, bzdiny a&nbsp;baby, tak jim ukážeme, kdo je&nbsp;tu&nbsp;jakej impotent.“</span></p>
          <p class="chunk" data-nb-ref-number="30" data-nb-words="9" data-nb-chars="47"><span class="idea" data-nb-ref-number="30" id="idea30" data-nb-words="9" data-nb-chars="47">„A&nbsp;co to&nbsp;vůbec je, ten impotent?“ hlesl Cinkal.</span></p>
          <p class="chunk" data-nb-ref-number="31" data-nb-words="3" data-nb-chars="19"><span class="idea" data-nb-ref-number="31" id="idea31" data-nb-words="3" data-nb-chars="19">Souška se&nbsp;zamyslel.</span></p>
          <p class="chunk" data-nb-ref-number="32" data-nb-words="10" data-nb-chars="78"><span class="idea" data-nb-ref-number="32" id="idea32" data-nb-words="10" data-nb-chars="78">„Impotent? Imbecil, to&nbsp;bych věděl, impertinent taky, ale impotent…! Impotent?“</span></p>
          <p class="chunk" data-nb-ref-number="33" data-nb-words="52" data-nb-chars="288"><span class="idea" data-nb-ref-number="33" id="idea33" data-nb-words="52" data-nb-chars="288">„Určitě to&nbsp;znamená, že&nbsp;za&nbsp;moc nestojíme,“ zarazil ho&nbsp;Buřinka, „protože jsem včera v&nbsp;legraci řek našemu mládkovi Narcisovi, že&nbsp;je&nbsp;impotent; jen tak, abych viděl, co&nbsp;to&nbsp;udělá, a&nbsp;neviděl jsem, že&nbsp;jde zrovna kolem táta, a&nbsp;ten neřek ani slovo, ale hned mi&nbsp;vrazil pár facek. Takže je&nbsp;to&nbsp;jasný.“</span></p>
          <p class="chunk" data-nb-ref-number="34" data-nb-words="7" data-nb-chars="40"><span class="idea" data-nb-ref-number="34" id="idea34" data-nb-words="7" data-nb-chars="40">Důkaz byl nezvratný a&nbsp;všichni to&nbsp;cítili.</span></p>
          <p class="chunk" data-nb-ref-number="35" data-nb-words="17" data-nb-chars="106"><span class="idea" data-nb-ref-number="35" id="idea35" data-nb-words="17" data-nb-chars="106">„Propánakrále, tak musíme nechat okounění a&nbsp;musíme se&nbsp;pomstít, no!“ uzavřel Janek. „Je to&nbsp;taky váš názor?“</span></p>
          <p class="chunk" data-nb-ref-number="36" data-nb-words="14" data-nb-chars="102"><span class="idea" data-nb-ref-number="36" id="idea36" data-nb-words="14" data-nb-chars="102">„Koukejte odsud zmizet, pochcánkové!“ vybafl Boubela na&nbsp;malé, kteří se&nbsp;přiblížili a&nbsp;chtěli poslouchat.</span></p>
          <p class="chunk" data-nb-ref-number="37" data-nb-words="50" data-nb-chars="321"><span class="idea" data-nb-ref-number="37" id="idea37" data-nb-words="50" data-nb-chars="321">Schválili Jankův návrh „jednomyslně“, jak říkali. V&nbsp;tom okamžiku se&nbsp;ve&nbsp;dveřích objevil starý Simon, který se&nbsp;chystal zatleskat a&nbsp;dát tak povel k&nbsp;zahájení vyučování. Jakmile ho&nbsp;uviděli, vrhli se&nbsp;všichni o&nbsp;překot k&nbsp;záchodkům, protože vždycky odkládali péči o&nbsp;předepsané i&nbsp;přirozené hygienické potřeby až&nbsp;na&nbsp;poslední chvíli.</span></p>
          <p class="chunk" data-nb-ref-number="38" data-nb-words="29" data-nb-chars="164"><span class="idea" data-nb-ref-number="38" id="idea38" data-nb-words="29" data-nb-chars="164">A&nbsp;spiklenci se&nbsp;postavili do&nbsp;řady mlčky a&nbsp;s&nbsp;lhostejným výrazem, jako by&nbsp;se&nbsp;nebylo pranic stalo a&nbsp;jako by&nbsp;nebyli právě před chvílí učinili velké a&nbsp;strašné rozhodnutí.</span></p>
          <p class="chunk" data-nb-ref-number="39" data-nb-words="51" data-nb-chars="317"><span class="idea" data-nb-ref-number="39" id="idea39" data-nb-words="51" data-nb-chars="317">Ono dopoledne to&nbsp;při vyučování nešlo moc dobře a&nbsp;učitel musel notně zvýšit hlas, aby své žáky donutil k&nbsp;pozornosti. Ne&nbsp;že&nbsp;by&nbsp;breptali, ale zdálo se, jako by&nbsp;všichni byli ztraceni v&nbsp;nějakém oblaku a&nbsp;absolutně odmítali pochopit, jakou důležitost by&nbsp;mohly mít dějiny metrického systému pro mladé republikánské Francouze.</span></p>
          <p class="chunk" data-nb-ref-number="40" data-nb-words="18" data-nb-chars="139"><span class="idea" data-nb-ref-number="40" id="idea40" data-nb-words="18" data-nb-chars="139">Zejména definice metru jim připadala příšerně složitá: desetimilióntá část čtvrtiny, poloviny… z… „do prkýnka dubovýho!“ pomyslel si&nbsp;Janek.</span></p>
          <p class="chunk" data-nb-ref-number="41" data-nb-words="11" data-nb-chars="71"><span class="idea" data-nb-ref-number="41" id="idea41" data-nb-words="11" data-nb-chars="71">Naklonil se&nbsp;ke&nbsp;svému sousedovi a&nbsp;příteli Cinkalovi a&nbsp;důvěrně pro­hodil:</span></p>
          <p class="chunk" data-nb-ref-number="42" data-nb-words="1" data-nb-chars="10"><span class="idea" data-nb-ref-number="42" id="idea42" data-nb-words="1" data-nb-chars="10">„Herdeka!“</span></p>
          <p class="chunk" data-nb-ref-number="43" data-nb-words="16" data-nb-chars="112"><span class="idea" data-nb-ref-number="43" id="idea43" data-nb-words="16" data-nb-chars="112">Velký Janek chtěl bezpochyby říci Heuréka! Slyšel totiž mlhavě o&nbsp;Archimedovi, který kdysi dávno bojoval čočkami.</span></p>
          <p class="chunk" data-nb-ref-number="44" data-nb-words="27" data-nb-chars="169"><span class="idea" data-nb-ref-number="44" id="idea44" data-nb-words="27" data-nb-chars="169">Souška mu&nbsp;pracně vysvětlil, že&nbsp;nešlo o&nbsp;luštěniny, protože Janek byl ochoten připustit, že&nbsp;lze bojovat s&nbsp;hrachem, který se&nbsp;vystřeluje dutým koncem násadky, ale čočkou ne.</span></p>
          <p class="chunk" data-nb-ref-number="45" data-nb-words="9" data-nb-chars="55"><span class="idea" data-nb-ref-number="45" id="idea45" data-nb-words="9" data-nb-chars="55">„A&nbsp;stejně se&nbsp;to&nbsp;nevyrovná ohryzkům ani kůrkám,“ tvrdil.</span></p>
          <p class="chunk" data-nb-ref-number="46" data-nb-words="33" data-nb-chars="238"><span class="idea" data-nb-ref-number="46" id="idea46" data-nb-words="33" data-nb-chars="238">Souška mu&nbsp;řekl, že&nbsp;Archimedes byl slavný učenec, který vypočítával příklady na&nbsp;kabrioletových kapotách, a&nbsp;tento poslední rys naplnil obdivem k&nbsp;takovému kabrňákovi i&nbsp;Janka, který vzdoroval stejně krásám matematiky jako pravidlům pravopisu.</span></p>
          <p class="chunk" data-nb-ref-number="47" data-nb-words="18" data-nb-chars="112"><span class="idea" data-nb-ref-number="47" id="idea47" data-nb-words="18" data-nb-chars="112">Bylo to&nbsp;však díky jiným než právě těmto vlastnostem, co&nbsp;se&nbsp;před rokem stal všeobecně uznávaným vůdcem Loverňáků.</span></p>
          <p class="chunk" data-nb-ref-number="48" data-nb-words="148" data-nb-chars="944"><span class="idea" data-nb-ref-number="48" id="idea48" data-nb-words="148" data-nb-chars="944">Byl tvrdohlavý jako mezek, mazaný jako opice, rychlý jako zajíc; neměl sobě rovna v&nbsp;umění rozbít okenní tabuli na&nbsp;vzdálenost dvaceti kroků, ať&nbsp;už&nbsp;byl způsob vrhání oblázku jakýkoliv: rukou, provázkovým prakem, naštípnutým klackem či&nbsp;prakem s&nbsp;gumičkou; v&nbsp;pěstním zápase s&nbsp;protivníkem byl strašlivý; provedl už&nbsp;lecjaký hanebný kousek faráři, učiteli i&nbsp;obecnímu hlídači; vyráběl úžasné stříkačky z&nbsp;větví černého bezu tlustých jako jeho stehno, stříkačky, které chrlily vodu na&nbsp;patnáct kroků, kamaráde, fakt! Vážně! A&nbsp;bezové pistole, které bouchaly jako pravé a&nbsp;střílely tak daleko, že&nbsp;náboje z&nbsp;bezové dužiny už&nbsp;byly k&nbsp;nenalezení. V&nbsp;kuličkách byl ze&nbsp;všech nejzručnější: uměl mířit a&nbsp;kutálet jako nikdo jiný; když se&nbsp;hrálo na&nbsp;„důlek“, cvrnkal tak bravurně, že&nbsp;to&nbsp;bylo až&nbsp;k&nbsp;pláči, a&nbsp;přitom občas vracel beze vší domýšlivosti a&nbsp;okázalosti svým nešťastným partnerům část kuliček, které na&nbsp;nich vyhrál, což mu&nbsp;vyneslo pověst náramně velkorysého soupeře.</span></p>
          <p class="chunk" data-nb-ref-number="49" data-nb-words="23" data-nb-chars="142"><span class="idea" data-nb-ref-number="49" id="idea49" data-nb-words="23" data-nb-chars="142">Na&nbsp;poznámku svého vůdce a&nbsp;přítele zastříhal Cinkal ušima, či&nbsp;s&nbsp;nimi spíš zahýbal jako kočka, která chystá nějakou lotrovinu, a&nbsp;zrudl pohnutím.</span></p>
          <p class="chunk" data-nb-ref-number="50" data-nb-words="22" data-nb-chars="106"><span class="idea" data-nb-ref-number="50" id="idea50" data-nb-words="22" data-nb-chars="106">Aha! pomyslel si. Už&nbsp;je&nbsp;to&nbsp;tady! Já&nbsp;věděl, že&nbsp;ten koumák Janek přijde na&nbsp;to, jak se&nbsp;jim dostat na&nbsp;kobylku.</span></p>
          <p class="chunk" data-nb-ref-number="51" data-nb-words="39" data-nb-chars="225"><span class="idea" data-nb-ref-number="51" id="idea51" data-nb-words="39" data-nb-chars="225">A&nbsp;oddal se&nbsp;snění, ztracen v&nbsp;říších domněnek a&nbsp;necitelný k&nbsp;pracím pánů Delambra, Méchaina i&nbsp;různých jiných Tentononců; k&nbsp;měřením prováděným v&nbsp;různých šířkách, délkách či&nbsp;výškách… Ach ano, bylo mu&nbsp;to&nbsp;všechno fuk a&nbsp;kašlal na&nbsp;to!</span></p>
          <p class="chunk" data-nb-ref-number="52" data-nb-words="6" data-nb-chars="33"><span class="idea" data-nb-ref-number="52" id="idea52" data-nb-words="6" data-nb-chars="33">Ale jak to&nbsp;schytají ti&nbsp;Velraňáci!</span></p>
          <p class="chunk" data-nb-ref-number="53" data-nb-words="48" data-nb-chars="319"><span class="idea" data-nb-ref-number="53" id="idea53" data-nb-words="48" data-nb-chars="319">Později se&nbsp;dozvíme, jak dopadl test, který následoval po&nbsp;první hodině: stačí říct, že&nbsp;všichni ti&nbsp;šibalové měli svou osobní metodu, jak nepozorovaně otevřít učebnici, zavřenou na&nbsp;rozkaz shora, a&nbsp;zabezpečit se&nbsp;tak proti náhodnému selhání paměti. Vzdor tomu se&nbsp;starý Simon příští pondělí notně rozezlil. Leč nepředbíhejme.</span></p>
          <p class="chunk" data-nb-ref-number="54" data-nb-words="33" data-nb-chars="206"><span class="idea" data-nb-ref-number="54" id="idea54" data-nb-words="33" data-nb-chars="206">Když na&nbsp;farní zvonici odzvonilo jedenáct, čekali netrpělivě na&nbsp;znamení k&nbsp;odchodu, protože všichni už&nbsp;věděli&nbsp;– bůhví jak&nbsp;– snad vsakováním či&nbsp;vyzařováním nebo nějakým jiným způsobem, že&nbsp;Janek na&nbsp;něco přišel.</span></p>
          <p class="chunk" data-nb-ref-number="55" data-nb-words="34" data-nb-chars="237"><span class="idea" data-nb-ref-number="55" id="idea55" data-nb-words="34" data-nb-chars="237">Na&nbsp;chodbě vypuklo jako obyčejně pořádné pošťuchování, bylo vyměněno několik čapek, ztraceno několik dřeváků a&nbsp;uštědřeno několik potměšilých dloubanců, ale zásah nejvyšší moci uvedl všechno do&nbsp;pořádku a&nbsp;odchod se&nbsp;přece jen odbyl normálně.</span></p>
          <p class="chunk" data-nb-ref-number="56" data-nb-words="15" data-nb-chars="99"><span class="idea" data-nb-ref-number="56" id="idea56" data-nb-words="15" data-nb-chars="99">Jakmile učitel zašel, sesypali se&nbsp;všichni kamarádi na&nbsp;Janka jako hejno vrabců na&nbsp;čerstvý kobylinec.</span></p>
          <p class="chunk" data-nb-ref-number="57" data-nb-words="19" data-nb-chars="126"><span class="idea" data-nb-ref-number="57" id="idea57" data-nb-words="19" data-nb-chars="126">Vedle řadových lovernských vojáků i&nbsp;drobného potěru tam bylo i&nbsp;deset hlavních válečníků, bažících po&nbsp;živné síle vůdcova slova.</span></p>
          <p class="chunk" data-nb-ref-number="58" data-nb-words="18" data-nb-chars="101"><span class="idea" data-nb-ref-number="58" id="idea58" data-nb-words="18" data-nb-chars="101">Janek vyložil svůj plán, který byl prostý a&nbsp;smělý; pak se&nbsp;zeptal, kdo ho&nbsp;doprovodí, až&nbsp;nadejde večer.</span></p>
          <p class="chunk" data-nb-ref-number="59" data-nb-words="45" data-nb-chars="257"><span class="idea" data-nb-ref-number="59" id="idea59" data-nb-words="45" data-nb-chars="257">Všichni se&nbsp;ucházeli o&nbsp;tuto čest; stačili však čtyři a&nbsp;bylo rozhodnuto, že&nbsp;výpravy se&nbsp;zúčastní Hejl, Souška, Cinkal a&nbsp;Bouřka. Gambetta bydlel na&nbsp;Vršku a&nbsp;nemohl se&nbsp;tak dlouho zdržet, Švidroň ve&nbsp;tmě špatně viděl a&nbsp;Boubela nebyl tak hbitý jako ti&nbsp;čtyři ostatní.</span></p>
          <p class="chunk" data-nb-ref-number="60" data-nb-words="3" data-nb-chars="16"><span class="idea" data-nb-ref-number="60" id="idea60" data-nb-words="3" data-nb-chars="16">Nato se&nbsp;rozešli.</span></p>
          <p class="chunk" data-nb-ref-number="61" data-nb-words="9" data-nb-chars="53"><span class="idea" data-nb-ref-number="61" id="idea61" data-nb-words="9" data-nb-chars="53">Večer po&nbsp;klekání se&nbsp;našich pět válečníků znovu sešlo.</span></p>
          <p class="chunk" data-nb-ref-number="62" data-nb-words="24" data-nb-chars="141"><span class="idea" data-nb-ref-number="62" id="idea62" data-nb-words="24" data-nb-chars="141">„Máš křídu?“ ptal se&nbsp;Janek Soušky, který byl vzhledem ke&nbsp;svému místu blízko tabule pověřen, aby jí&nbsp;štípl pár kousků z&nbsp;krabice starého Simona.</span></p>
          <p class="chunk" data-nb-ref-number="63" data-nb-words="38" data-nb-chars="220"><span class="idea" data-nb-ref-number="63" id="idea63" data-nb-words="38" data-nb-chars="220">Souška to&nbsp;provedl dobře; lízl jí&nbsp;pět kousků, velkých kousků; jeden si&nbsp;nechal a&nbsp;po jednom dal všem svým druhům ve&nbsp;zbrani, takže kdyby některý z&nbsp;nich svůj kousek cestou náhodou ztratil, ostatní by&nbsp;to&nbsp;snadno mohli napravit.</span></p>
          <p class="chunk" data-nb-ref-number="64" data-nb-words="4" data-nb-chars="27"><span class="idea" data-nb-ref-number="64" id="idea64" data-nb-words="4" data-nb-chars="27">„Tak jdem!“ prohlásil Hejl.</span></p>
          <p class="chunk" data-nb-ref-number="65" data-nb-words="26" data-nb-chars="167"><span class="idea" data-nb-ref-number="65" id="idea65" data-nb-words="26" data-nb-chars="167">Hlasitý klapot jejich dřeváků se&nbsp;rozezvučel nejprve na&nbsp;návsi a&nbsp;pak na&nbsp;zkratce, která u&nbsp;Lípy navazovala na&nbsp;velranskou cestu. Pětice chlapců rázovala rovnou k&nbsp;nepříteli.</span></p>
          <p class="chunk" data-nb-ref-number="66" data-nb-words="22" data-nb-chars="122"><span class="idea" data-nb-ref-number="66" id="idea66" data-nb-words="22" data-nb-chars="122">„Je to&nbsp;slabá půlhodinka cesty,“ řekl Janek, „takže tam můžeme bejt za&nbsp;čtvrt hodiny a&nbsp;vrátit se&nbsp;domů, než bude po&nbsp;táčkách.“</span></p>
          <p class="chunk" data-nb-ref-number="67" data-nb-words="71" data-nb-chars="443"><span class="idea" data-nb-ref-number="67" id="idea67" data-nb-words="71" data-nb-chars="443">Cesta za&nbsp;nimi se&nbsp;ztrácela ve&nbsp;tmě a&nbsp;v&nbsp;tichu; dobrou polovinu jí&nbsp;skupinka urazila na&nbsp;štěrkované silnici, kde se&nbsp;dalo utíkat, ale jakmile se&nbsp;pětice spiklenců ocitla na&nbsp;nepřátelském území, pochodovali dál po&nbsp;pankejtu, který jejich starý přítel kmotr Breda, cestář, udržoval, jak tvrdily zlé jazyky, vždycky když napršelo a&nbsp;nebylo bláto. Když už&nbsp;byli docela blízko Velran, když světla za&nbsp;okny byla zřetelnější a&nbsp;štěkot psů hrozivější, zastavili se.</span></p>
          <p class="chunk" data-nb-ref-number="68" data-nb-words="15" data-nb-chars="77"><span class="idea" data-nb-ref-number="68" id="idea68" data-nb-words="15" data-nb-chars="77">„Teď si&nbsp;zujeme dřeváky a&nbsp;schováme si&nbsp;je&nbsp;tady za&nbsp;tu&nbsp;zeď!“ doporučil jim Janek.</span></p>
          <p class="chunk" data-nb-ref-number="69" data-nb-words="51" data-nb-chars="307"><span class="idea" data-nb-ref-number="69" id="idea69" data-nb-words="51" data-nb-chars="307">Čtyři bojovníci a&nbsp;jejich vůdce se&nbsp;zuli a&nbsp;nacpali punčochy do&nbsp;dřeváků; ověřili si, jestli žádný neztratil svou křídu, a&nbsp;pak se&nbsp;– napjatě naslouchajíce a&nbsp;větříce&nbsp;– vydali husím pochodem za&nbsp;svým vůdcem na&nbsp;válečnou stezku, vedoucí co&nbsp;možná přímo ke&nbsp;kostelu nepřátelské vsi, který byl cílem jejich noční výpravy.</span></p>
          <p class="chunk" data-nb-ref-number="70" data-nb-words="63" data-nb-chars="393"><span class="idea" data-nb-ref-number="70" id="idea70" data-nb-words="63" data-nb-chars="393">Při sebemenším hluku vrhali se&nbsp;do&nbsp;příkopů, tiskli ke&nbsp;zdem a&nbsp;ztráceli se&nbsp;ve&nbsp;stínu plotů, plížili se, kradli se&nbsp;jako stíny, obávajíce se&nbsp;jenom nenadálého zazáření lucerny v&nbsp;ruce nějakého domorodce jdoucího na&nbsp;táčky, nebo přítomnosti nějakého opozdilého pocestného, který by&nbsp;vedl napít svou herku. Ale neohrozilo je&nbsp;nic než štěkot psa Jana od&nbsp;Brodu; neřáda, který bez ustání vyváděl jak pominutý.</span></p>
          <p class="chunk" data-nb-ref-number="71" data-nb-words="15" data-nb-chars="87"><span class="idea" data-nb-ref-number="71" id="idea71" data-nb-words="15" data-nb-chars="87">Konečně dorazili na&nbsp;náměstí u&nbsp;kostela a&nbsp;zamířili ke&nbsp;zvonici. Všecko bylo pusté a&nbsp;tiché.</span></p>
          <p class="chunk" data-nb-ref-number="72" data-nb-words="58" data-nb-chars="351"><span class="idea" data-nb-ref-number="72" id="idea72" data-nb-words="58" data-nb-chars="351">Vůdce osaměl, když se&nbsp;ostatní vrátili dozadu na&nbsp;stráž. Vytáhl z&nbsp;kapsy svůj kus křídy, stoupl si&nbsp;co&nbsp;nejvíc na&nbsp;špičky a&nbsp;napsal na&nbsp;těžkou, zašlou a&nbsp;zčernalou dubovou veřej, uzavírající to&nbsp;svaté místo, tento stručný nápis, který způsobil na&nbsp;druhý den před mší živé pobouření, a&nbsp;to mnohem víc svou hrdinskou a&nbsp;vyzývavou drsností nežli svérázným pravopisem:</span></p>
        </section>
        <section>
          <div class="centered">
            <div class="verse">
              <p class="chunk" data-nb-ref-number="73" data-nb-words="4" data-nb-chars="25"><span class="idea" data-nb-ref-number="73" id="idea73" data-nb-words="4" data-nb-chars="25"><em>FŠICY VELRAŇÁCI SOU XYNDL</em></span></p>
            </div>
          </div>
        </section>
        <section>
          <p class="chunk" data-nb-ref-number="74" data-nb-words="24" data-nb-chars="141"><span class="idea" data-nb-ref-number="74" id="idea74" data-nb-words="24" data-nb-chars="141">Chvilku ještě zblízka brejlil na&nbsp;nápis, aby se&nbsp;přesvědčil, „že to&nbsp;dobře chytlo“, pak se&nbsp;vrátil k&nbsp;hlídkujícím pomocníkům a&nbsp;řekl tiše a&nbsp;vesele:</span></p>
          <p class="chunk" data-nb-ref-number="75" data-nb-words="1" data-nb-chars="9"><span class="idea" data-nb-ref-number="75" id="idea75" data-nb-words="1" data-nb-chars="9">„Zdrhat!“</span></p>
          <p class="chunk" data-nb-ref-number="76" data-nb-words="19" data-nb-chars="122"><span class="idea" data-nb-ref-number="76" id="idea76" data-nb-words="19" data-nb-chars="122">Tentokrát zamířili rovnou na&nbsp;prostředek silnice a&nbsp;bez zbytečného hluku došli až&nbsp;k&nbsp;místu, kde zanechali dřeváky a&nbsp;punčochy.</span></p>
          <p class="chunk" data-nb-ref-number="77" data-nb-words="23" data-nb-chars="152"><span class="idea" data-nb-ref-number="77" id="idea77" data-nb-words="23" data-nb-chars="152">Sotva se&nbsp;však obuli, zhrdli zbytečnou opatrností a&nbsp;s&nbsp;hlučným dusotem dorazili do&nbsp;Lovernu a&nbsp;svých domovů, s&nbsp;důvěrou očekávajíce výsledek vyhlášení války.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./knofliova_valka_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>