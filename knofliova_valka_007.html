<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2 Diplomatické napětí">
    <meta name="apple-mobile-web-app-capable" content="yes">
    <title>2 Diplomatické napětí</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Louis Pergaud: Knoflíková válka">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Knoflíková válka">
    <meta property="og:title" content="Knoflíková válka">
    <meta property="og:type" content="book">
    <meta property="og:book:author" content="Louis Pergaud">
    <meta property="twitter:title" content="Louis Pergaud: Knoflíková válka">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./knofliova_valka_006.html">
    <link rel="next" href="./knofliova_valka_008.html">
    <meta name="nb-order" content="3">
    <link rel="self" href="knofliova_valka_007.html">
    <meta name="nb-identifier" content="pergaud-knoflikova-valka-4cb2470">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="467" data-nb-chars="2873">
    <nav role="doc-toc">
      <ul class="plain section">
        <li><a href="knofliova_valka_005.html">Kniha I Válka</a>
          <ul class="plain">
            <li><a href="knofliova_valka_006.html">1 Vyhlášení války</a></li>
            <li><a href="knofliova_valka_007.html">2 Diplomatické napětí</a></li>
            <li><a href="knofliova_valka_008.html">3 Velký den</a></li>
            <li><a href="knofliova_valka_009.html">4 První rány osudu</a></li>
            <li><a href="knofliova_valka_010.html">5 Následky pohromy</a></li>
            <li><a href="knofliova_valka_011.html">6 Plán tažení</a></li>
            <li><a href="knofliova_valka_012.html">7 Nové bitvy</a></li>
            <li><a href="knofliova_valka_013.html">8 Spravedlivá odveta</a></li>
          </ul>
        </li>
        <li><a href="knofliova_valka_014.html">Kniha II&nbsp;Peníze</a>
          <ul class="plain">
            <li><a href="knofliova_valka_015.html">1 Válečný poklad</a></li>
            <li><a href="knofliova_valka_016.html">2 Bez peněz bída převeliká</a></li>
            <li><a href="knofliova_valka_017.html">3 Cinkalovo účetnictví</a></li>
            <li><a href="knofliova_valka_018.html">4 Návrat válečných vítězství</a></li>
            <li><a href="knofliova_valka_019.html">5 U&nbsp;popravčího kůlu</a></li>
            <li><a href="knofliova_valka_020.html">6 Krutá hádanka</a></li>
            <li><a href="knofliova_valka_021.html">7 Trampoty jednoho pokladníka</a></li>
            <li><a href="knofliova_valka_022.html">8 Jiné možnosti</a></li>
          </ul>
        </li>
        <li><a href="knofliova_valka_023.html">Kniha III Bouda</a>
          <ul class="plain">
            <li><a href="knofliova_valka_024.html">1 Budování boudy</a></li>
            <li><a href="knofliova_valka_025.html">2 Slavné dny lovernské</a></li>
            <li><a href="knofliova_valka_026.html">3 Hostina v&nbsp;lese</a></li>
            <li><a href="knofliova_valka_027.html">4 Příběhy z&nbsp;bohatýrských dob</a></li>
            <li><a href="knofliova_valka_028.html">5 Vnitřní rozbroje</a></li>
            <li><a href="knofliova_valka_029.html">6 Čest a Cinkalovy kalhoty</a></li>
            <li><a href="knofliova_valka_030.html">7 Vydrancovaný poklad</a></li>
            <li><a href="knofliova_valka_031.html">8 Potrestaný zrádce</a></li>
            <li><a href="knofliova_valka_032.html">9 Tragické návraty</a></li>
            <li><a href="knofliova_valka_033.html">10 Poslední slova</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./knofliova_valka_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="21"><span class="idea" data-nb-ref-number="1" id="idea1" data-nb-words="3" data-nb-chars="21">2 Diplomatické napětí</span></h1>
        <section>
          <blockquote class="chunk" data-nb-ref-number="2" data-nb-words="9" data-nb-chars="60"><span class="idea" data-nb-ref-number="2" id="idea2" data-nb-words="9" data-nb-chars="60"><p>Vyslanci obou mocností si&nbsp;vyměnili názory na&nbsp;problém Maroka.</p></span></blockquote>
          <p class="chunk" data-nb-ref-number="3" data-nb-words="4" data-nb-chars="20"><span class="idea" data-nb-ref-number="3" id="idea3" data-nb-words="4" data-nb-chars="20">— NOVINY (léto 1911)</span></p>
        </section>
        <section>
          <p class="chunk" data-nb-ref-number="4" data-nb-words="73" data-nb-chars="460"><span class="idea" data-nb-ref-number="4" id="idea4" data-nb-words="73" data-nb-chars="460">Když se&nbsp;na&nbsp;vesnické zvonici rozezněl „druhý“, to&nbsp;znamená půl hodiny před posledním úderem zvonu ohlašujícím nedělní mši, dostavil se&nbsp;velký Janek v&nbsp;soukenné kazajce ušité z&nbsp;dědečkova kabátu, v&nbsp;nových drogetových kalhotách, ve&nbsp;šněrovacích botách, zašlých pod tlustým nánosem tuku, a&nbsp;v&nbsp;chlupaté čepici; Janek se&nbsp;dostavil, jak pravím, opřel se&nbsp;o&nbsp;zídku u&nbsp;obecního prádla a&nbsp;čekal tam na&nbsp;své voje, aby je&nbsp;zpravil o&nbsp;nejnovějších událostech a&nbsp;naprostém úspěchu podniku.</span></p>
          <p class="chunk" data-nb-ref-number="5" data-nb-words="23" data-nb-chars="141"><span class="idea" data-nb-ref-number="5" id="idea5" data-nb-words="23" data-nb-chars="141">Před vchodem do&nbsp;Baštovy hospody postávalo s&nbsp;dýmkami v&nbsp;zubech několik mužů, kteří se&nbsp;chystali zaskočit si&nbsp;„na slzičku“, než půjdou do&nbsp;kostela.</span></p>
          <p class="chunk" data-nb-ref-number="6" data-nb-words="55" data-nb-chars="327"><span class="idea" data-nb-ref-number="6" id="idea6" data-nb-words="55" data-nb-chars="327">Záhy dorazil i&nbsp;Hejl v&nbsp;kalhotách odřených v&nbsp;podkolení a&nbsp;s&nbsp;vázankou červenou jako hrdélko hejla; usmáli se&nbsp;na&nbsp;sebe; pak přišli oba Bouřkové s&nbsp;pátravým výrazem ve&nbsp;tváři; potom Gambetta, který ještě nic nevěděl, a&nbsp;Švidroň a&nbsp;Boubela, Souška, Vokál, Baňa a&nbsp;Pulec, zkrátka celá lovernská armáda v&nbsp;plném počtu celkem asi čtyřicet mužů.</span></p>
          <p class="chunk" data-nb-ref-number="7" data-nb-words="37" data-nb-chars="232"><span class="idea" data-nb-ref-number="7" id="idea7" data-nb-words="37" data-nb-chars="232">Každý z&nbsp;pětice hrdinů z&nbsp;minulého dne začínal znova a&nbsp;znova, už&nbsp;alespoň podesáté, vyprávět o&nbsp;průběhu výpravy a&nbsp;jejich druzi s&nbsp;otevřenou pusou a&nbsp;svítícíma očima pili jejich slova, napodobovali jejich gesta a&nbsp;pokaždé bouřlivě tleskali.</span></p>
          <p class="chunk" data-nb-ref-number="8" data-nb-words="6" data-nb-chars="38"><span class="idea" data-nb-ref-number="8" id="idea8" data-nb-words="6" data-nb-chars="38">Nato shrnul Janek celou situaci takto:</span></p>
          <p class="chunk" data-nb-ref-number="9" data-nb-words="34" data-nb-chars="199"><span class="idea" data-nb-ref-number="9" id="idea9" data-nb-words="34" data-nb-chars="199">„Takhle aspoň uvidějí, jestli my&nbsp;jsme nějaký impotenti! Dneska odpoledne se&nbsp;určitě přikradou houštinama na&nbsp;Hůrku a&nbsp;budou si&nbsp;to&nbsp;s&nbsp;náma chtít rozdat a&nbsp;my tam všichni budeme a&nbsp;drobátko si&nbsp;je&nbsp;vy­půjčíme.</span></p>
          <p class="chunk" data-nb-ref-number="10" data-nb-words="31" data-nb-chars="193"><span class="idea" data-nb-ref-number="10" id="idea10" data-nb-words="31" data-nb-chars="193">Budeme si&nbsp;muset vzít všecky praky. Klackama se&nbsp;zatěžovat nemusíme, prát se&nbsp;s&nbsp;nima nebudeme. Máme nedělní šaty, tak musíme dávat pozor, abysme se&nbsp;moc neušpinili, poněvadž bysme to&nbsp;doma schytali.</span></p>
          <p class="chunk" data-nb-ref-number="11" data-nb-words="6" data-nb-chars="34"><span class="idea" data-nb-ref-number="11" id="idea11" data-nb-words="6" data-nb-chars="34">Jenom jim řekneme, co&nbsp;si&nbsp;myslíme.“</span></p>
          <p class="chunk" data-nb-ref-number="12" data-nb-words="25" data-nb-chars="159"><span class="idea" data-nb-ref-number="12" id="idea12" data-nb-words="25" data-nb-chars="159">Třetí (poslední) zvonění je&nbsp;rozehnalo. Pomalu se&nbsp;loudali na&nbsp;svá obvyklá místa v&nbsp;lavičkách kaple svatého Josefa proti kapli Panny Marie, kde se&nbsp;usazovaly holky.</span></p>
          <p class="chunk" data-nb-ref-number="13" data-nb-words="15" data-nb-chars="99"><span class="idea" data-nb-ref-number="13" id="idea13" data-nb-words="15" data-nb-chars="99">„Sakryš!“ zarazil se&nbsp;Hejl na&nbsp;prahu kostela, „já mám dneska mi­nistrovat, to&nbsp;mně velebníček vynadá!“</span></p>
          <p class="chunk" data-nb-ref-number="14" data-nb-words="37" data-nb-chars="235"><span class="idea" data-nb-ref-number="14" id="idea14" data-nb-words="37" data-nb-chars="235">Nesmočil si&nbsp;ani ruku ve&nbsp;velké kamenné kropence, ve&nbsp;které se&nbsp;jeho vcházející kamarádi šplouchali a&nbsp;dělali vlny, a&nbsp;proběhl kostelní lodí jako zebra, aby na&nbsp;sebe co&nbsp;nejrychleji natáhl ministrantskou komži, ve&nbsp;které bude nosit kadidelnici.</span></p>
          <p class="chunk" data-nb-ref-number="15" data-nb-words="24" data-nb-chars="154"><span class="idea" data-nb-ref-number="15" id="idea15" data-nb-words="24" data-nb-chars="154">Když při „Asperges me“ procházel mezi lavicemi s&nbsp;vědérkem svěcené vody, do&nbsp;kterého namáčel farář kropenku, nezdržel se&nbsp;a&nbsp;podíval se&nbsp;na&nbsp;své spolubojovníky.</span></p>
          <p class="chunk" data-nb-ref-number="16" data-nb-words="30" data-nb-chars="184"><span class="idea" data-nb-ref-number="16" id="idea16" data-nb-words="30" data-nb-chars="184">Viděl, jak Janek ukazuje Boubelovi obrázek, který mu&nbsp;dala Cin­kalova sestra&nbsp;– květ tulipánu nebo kakostu (nebyla-li to&nbsp;ovšem maceška) s&nbsp;nápisem „Na památku“&nbsp;– a&nbsp;donchuansky na&nbsp;ně&nbsp;mrkl.</span></p>
          <p class="chunk" data-nb-ref-number="17" data-nb-words="42" data-nb-chars="263"><span class="idea" data-nb-ref-number="17" id="idea17" data-nb-words="42" data-nb-chars="263">A&nbsp;pak si&nbsp;vzpomněl na&nbsp;svou dobrou přítelkyni Távku, které nedávno daroval perník koupený&nbsp;– za&nbsp;dva sou, prosím&nbsp;– na&nbsp;jarmarku ve&nbsp;Vercelu; hezké perníkové srdce, poseté červenými, modrými a&nbsp;žlutými cukrovými pupíčky a&nbsp;ozdobené nápisem, který mu&nbsp;připadal docela dobrý:</span></p>
          <div class="centered">
            <div class="verse">
            </div>
          </div>
        </section>
        <section>
          <p class="chunk" data-nb-ref-number="18" data-nb-words="13" data-nb-chars="54"><em><span class="idea" data-nb-ref-number="18" id="idea18" data-nb-words="6" data-nb-chars="28">Vám k&nbsp;nohám kladu srdce své,<br></span>
<span class="idea" data-nb-ref-number="19" id="idea19" data-nb-words="7" data-nb-chars="26">tak vemte si&nbsp;je&nbsp;— tady je!</span></em></p>
        </section>
        <section>
        </section><a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./knofliova_valka_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <p>Vyhledal ji&nbsp;očima v&nbsp;řadách děvčátek a&nbsp;viděl, že&nbsp;se&nbsp;na&nbsp;něho dívá. Vážnost jeho úřadu mu&nbsp;zapovídala úsměv, ale srdce mu&nbsp;poskočilo a&nbsp;s&nbsp;lehkým ruměncem se&nbsp;napřímil a&nbsp;sevřel pevně baňku se&nbsp;svěcenou vodou.</p>
    <p>Tento pohyb neušel Souškovi, který upozornil Cinkala:</p>
    <p>„Podívej, jak se&nbsp;Hejl naparuje. To&nbsp;je&nbsp;jasný, že&nbsp;po&nbsp;něm Távka pošilhává!“</p>
    <p>A&nbsp;Hejl sám si&nbsp;pomyslel: Teď, když začala škola, budem se&nbsp;vidět častějc!</p>
    <p>Ano… ale válka už&nbsp;byla vyhlášena!</p>
    <p>Po&nbsp;nešporách shromáždil Janek své oddíly a&nbsp;promluvil jako vrchní velitel:</p>
    <p>„Běžte si&nbsp;oblíct haleny, každej si&nbsp;vemte skrojek chleba a&nbsp;přijďte k&nbsp;Pepiotovu lomu dole pod Hůrkou.“</p>
    <p>Rozprchli se&nbsp;jako hejno vrabců a&nbsp;za pět minut se&nbsp;jeden po&nbsp;druhém sbíhali k&nbsp;místu určenému generálem, každý s&nbsp;krajícem chleba v&nbsp;zubech.</p>
    <p>„Nesmíme dál než k&nbsp;zatáčce!“ rozkázal Janek, vědom si&nbsp;své úlohy a&nbsp;pln starostlivosti o&nbsp;své vojsko.</p>
    <p>„Tak ty&nbsp;myslíš, že&nbsp;přijdou?“</p>
    <p>„Jinak by&nbsp;se&nbsp;ukázali jako pěkní sralbotkové,“ a&nbsp;na vysvětlenou svého příkazu vysvětloval:</p>
    <p>„Je jich tam pár, co&nbsp;sebou umějí hodit, víte, vy, co&nbsp;máte těžký zadnice, slyšíš, Boubelo! No! Tak abyste se&nbsp;nedali nachytat.</p>
    <p>Naberte si&nbsp;šutrů do&nbsp;kapes a&nbsp;pěkný oblázky dejte těm, co&nbsp;mají praky s&nbsp;gumičkou. A&nbsp;pozor, abyste je&nbsp;neztratili. Vylezeme až&nbsp;k&nbsp;Hájku.“</p>
    <p>Obecní pozemek Hůrka, který se&nbsp;rozprostírá mezi teréským lesem na&nbsp;severovýchodě a&nbsp;velranským lesem na&nbsp;jihozápadě, je&nbsp;obdélníkový svah, dlouhý asi patnáct set metrů a&nbsp;široký osm set. Kraje obou lesů tvoří obě kratší strany obdélníku; kamenná zídka, lemovaná ještě živým plotem a&nbsp;chráněná hradbou hustého křoví, tvoří spodní hranici mezi svahem a&nbsp;pod ním ležícími políčky; neurčitou horní hranici tvoří opuštěné lomy, ztracené v&nbsp;pásu divokého lesního porostu s&nbsp;houštinami ořešáků a&nbsp;lísek, jejichž husté mlází se&nbsp;nikdy neprořezává. Celý svah je&nbsp;ostatně pokryt křovím, houštinami, mlázím a&nbsp;stromy, ojedinělými i&nbsp;ve skupinkách, které z&nbsp;celého pozemku tvoří ideální bojiště.</p>
    <p>Pozvolna stoupající štěrkovaná cesta, vedoucí z&nbsp;Lovernu, protíná obdélník v&nbsp;poloviční úhlopříčce a&nbsp;pak, nějakých padesát metrů od&nbsp;kraje velranského lesa, tvoří ostrou zatáčku, která umožňuje naloženým povozům, aby se&nbsp;bez velké námahy dostaly až&nbsp;na&nbsp;hřeben.</p>
    <p>Smyčku zatáčky vyplňuje velká houština dubů, trnek, cesmín, ořešáků a&nbsp;lísek: říká se&nbsp;jí&nbsp;Hájek.</p>
    <p>Spodní stranu cesty lemují povrchové lomy, kde pracují Pepiot, zvaný Křivonožka, a&nbsp;Gustl, zvaný Krajánek (kteří si&nbsp;po&nbsp;pár skleničkách říkají podnikatelé), a&nbsp;někdy Abel, zvaný Krysa.</p>
    <p>Pro děti to&nbsp;byly jedině vynikající a&nbsp;nevyčerpatelné zásobárny stře­livem.</p>
    <p>A&nbsp;na tomto osudném prostoru&nbsp;– stejně vzdáleném od&nbsp;obou vesnic&nbsp;– se&nbsp;řezaly, mrskaly a&nbsp;kamenovaly celé generace Loverňáků a&nbsp;Velraňáků, protože boje začínaly znova a&nbsp;znova každý podzim a&nbsp;zimu.</p>
    <p>Lovernští obyčejně přitáhli až&nbsp;k&nbsp;zatáčce a&nbsp;zastavili se&nbsp;u&nbsp;ohybu cesty, i&nbsp;když druhá strana i&nbsp;velranský les patřily ještě k&nbsp;jejich obci, ale les už&nbsp;byl docela blízko nepřátelské vsi a&nbsp;sloužil příslušníkům protivného tábora jako ústupový prostor a&nbsp;útočiště v&nbsp;případě pronásledování, což rozzuřovalo Janka:</p>
    <p>„Pokaždý to&nbsp;vypadá, jako by&nbsp;nás napadli, sakra!“</p>
    <p>Neuplynulo tedy ani pět minut od&nbsp;chvíle, kdy každý snědl svůj chleba, a&nbsp;přeborník ve&nbsp;šplhu Hejl, který hlídkoval ve&nbsp;větvích velkého dubu, hlásil nějaké podezřelé pohyby na&nbsp;nepřátelské hranici.</p>
    <p>„Neříkal jsem to?!“ konstatoval Janek. „Schovejte se, ať&nbsp;si&nbsp;myslejí, že&nbsp;jsem sám! Já&nbsp;je&nbsp;budu chvilku poštívat! Na! Na! Vem si! A&nbsp;kdyby se&nbsp;za&nbsp;mnou náhodou rozběhli a&nbsp;chtěli mě&nbsp;chytit… tak hop!“</p>
    <p>A&nbsp;Janek vylezl ze&nbsp;svého trnkového krytu a&nbsp;diplomatická výměna názorů se&nbsp;zapředla v&nbsp;obvyklé formě:</p>
    <p>(Nechť mi&nbsp;na&nbsp;tomto místě čtenář nebo čtenářka dovolí malé odbočení a&nbsp;radu. Péče o&nbsp;historickou pravdivost mě&nbsp;nutí, abych používal jazyka, který není právě obvyklý na&nbsp;dostizích ani v&nbsp;salónech. Nepociťuji žádnou hanbu ani výčitky svědomí nad tím, že&nbsp;ho&nbsp;zde obnovuji, opravňuje mě&nbsp;k&nbsp;tomu příklad mého mistra Rabelaise. Poněvadž však pánové Fallières nebo Bérenger nemohou být přirovnáváni k&nbsp;Františku&nbsp;I., ani já&nbsp;ke&nbsp;svému slavnému vzoru, a&nbsp;protože jsou také jiné časy, doporučuji jemným uším a&nbsp;citlivým duším, aby přeskočily pět nebo šest stránek. A&nbsp;vracím se&nbsp;k&nbsp;Jankovi.)</p>
    <p>„Tak se&nbsp;ukaž, ty&nbsp;srágoro, ty&nbsp;padavko, ty&nbsp;babo, ty&nbsp;ňoumo! Jestli nejseš zbabělec, tak ukaž tu&nbsp;svou špinavou držku, ty&nbsp;ksindle!“</p>
    <p>„Pojď taky trochu blíž, chcíplotino, ať&nbsp;si&nbsp;tě&nbsp;prohlídnu!“ odtušil nepřítel.</p>
    <p>„To je&nbsp;Prcek od&nbsp;Brodu,“ hlásil Hejl, „ale vidím taky Melhubu a&nbsp;Křivo­nožku a&nbsp;Tatiho a&nbsp;Třasořitku: je&nbsp;jich tam jako much.“</p>
    <p>Když Janek vyslechl tuto zprávu, pokračoval:</p>
    <p>„Ty mamlase, tys vykřikoval, že&nbsp;Loverňáci jsou impotenti, co! Já&nbsp;jsem ti&nbsp;ukázal, jestli my&nbsp;jsme nějaký impotenti! Potřebovali jste všecky vaše podolky, abyste smazali, co&nbsp;jsem vám napsal na&nbsp;vrata od&nbsp;kostela! Takoví poserové jako vy&nbsp;by&nbsp;se&nbsp;na&nbsp;něco takovýho nezmohli!“</p>
    <p>„Tak pojď blíž, ty&nbsp;velká hubo, když jseš takovej chytrolín: máš jenom tu&nbsp;velkou hubu a&nbsp;nohy, abys je&nbsp;moh vzít na&nbsp;ramena!“</p>
    <p>„Pojď na&nbsp;půl cesty, hadrníku jeden! Z&nbsp;toho, že&nbsp;tvůj táta omakával kravám koule na&nbsp;jarmarcích, z&nbsp;toho jsi nezbohat!“</p>
    <p>„A&nbsp;co ty? Ta&nbsp;barabizna, co&nbsp;v&nbsp;ní bydlíte, je&nbsp;zamořená hypotékama až&nbsp;po&nbsp;střechu!“</p>
    <p>„Ty jseš hypotéka, žebráku! Kdypak si&nbsp;vezmeš to&nbsp;žebradlo po&nbsp;dědečkovi a&nbsp;půjdeš dobejvat cizí dveře Otčenášema?“</p>
    <p>„U&nbsp;nás to&nbsp;není jako v&nbsp;Lovernu, kde slípky chcípají hlady i&nbsp;o&nbsp;žních!“</p>
    <p>„A&nbsp;vám ve&nbsp;Velranech chcípají i&nbsp;vši na&nbsp;hlavě, jenomže se&nbsp;neví, jestli je&nbsp;to&nbsp;z&nbsp;hladu nebo z&nbsp;otrávení.“</p>
    <div class="centered">
      <div class="verse">
        <section>
          <p><em>Velraňáci,<br>
darebáci,<br>
táhnou z&nbsp;hor<br>
černej mor.</em></p>
        </section>
        <section>
        </section>
      </div>
    </div>
    <p>„Ohé! Ohé! Ohé!“ zahlaholil za&nbsp;svým vůdcem sbor lovernských bojovníků, kteří se&nbsp;už&nbsp;nedokázali déle schovávat ani potlačovat své nadšení a&nbsp;hněv.</p>
    <p>Prcek od&nbsp;Brodu nezůstal dlužen odpověď:</p>
    <div class="centered">
      <div class="verse">
        <section>
          <p><em>Loverňáci,<br>
hajdaláci,<br>
z&nbsp;čerta hovno sežerou,<br>
pak se&nbsp;z&nbsp;toho poserou.</em></p>
        </section>
        <section>
        </section>
      </div>
    </div>
    <p>Nyní byla řada na&nbsp;Velranských, kteří uvítali zběsilým nadšením a&nbsp;dlouhým libozvučným Hej! Hej! slova svého generála.</p>
    <p>Salvy nadávek vyletovaly na&nbsp;jedné i&nbsp;druhé straně v&nbsp;poryvech i&nbsp;ve smršti; když se&nbsp;oba stejnou měrou rozparádění vůdcové počastovali nadávkami, klasickými i&nbsp;moderními:</p>
    <p>„Ty šašku počmáraná!“</p>
    <p>„Ty vozembouchu nenažraná!“ atd. atd., vrátili se&nbsp;k&nbsp;prastarému způsobu a&nbsp;začali si&nbsp;s&nbsp;obvyklou nepodložeností metat do&nbsp;tváří nejnesmyslnější a&nbsp;nejpodlejší obvinění ze&nbsp;svého repertoáru:</p>
    <p>„Hej! Vzpomeň si, jak tvá máma napšoukala do&nbsp;guláše, aby ti&nbsp;udělala omáčku!“</p>
    <p>„A&nbsp;ty zas, jak si&nbsp;tvoje řekla nunvářovi o&nbsp;bejčí koule, aby ti&nbsp;z&nbsp;nich uvařila salát!“</p>
    <p>„Vzpomeň si, jak tvůj táta jednou říkal, že&nbsp;by&nbsp;bylo lepší chovat tele než takovýho prevíta, jako jseš ty!“</p>
    <p>„A&nbsp;ty zas, jak tvá máma říkala, že&nbsp;by&nbsp;radši kojila krávu než tvou sestru, protože by&nbsp;z&nbsp;ní aspoň neměla rajdu!“</p>
    <p>„Má sestra,“ odpověděl jiný, který žádnou neměl, „má sestra tluče máslo, až&nbsp;bude tlouct hovno, přijď si&nbsp;olíznout tlouk;“ nebo: „Má sestra je&nbsp;pokrytá břidlicí, aby na&nbsp;ni&nbsp;nemohly lézt takový potvory jako ty!“</p>
    <p>„Pozor!“ varoval Hejl. „Melhuba začíná střílet z&nbsp;praku.“</p>
    <p>A&nbsp;vskutku: oblázek zahvízdal vzduchem nad hlavami, které odpověděly uštěpačným chechtáním, a&nbsp;krupobití střel brzo přeškrtalo nebe z&nbsp;jedné i&nbsp;z&nbsp;druhé strany, zatímco se&nbsp;zpěněný a&nbsp;bez ustání mohutnící příval rujných nadávek dále přeléval mezi Hájkem a&nbsp;okrajem lesa, neboť repertoár jedněch i&nbsp;druhých byl stejně hojný jako bujně vybraný.</p>
    <p>Byla však neděle: obě strany byly oděny ve&nbsp;svátečních svršcích a&nbsp;žádný&nbsp;– vojevůdci o&nbsp;nic víc než prostí vojáci&nbsp;– nestál o&nbsp;to, aby jejich lad a&nbsp;spořádanost vystavil nebezpečí tak hrozivých půtek.</p>
    <p>Toho dne se&nbsp;celá bitva také omezila na&nbsp;tuto výměnu názorů, dá-li se&nbsp;to&nbsp;tak nazvat, a&nbsp;na dělostřelecký souboj, který nezpůsobil na&nbsp;jedné ani na&nbsp;druhé straně vážné oběti.</p>
    <p>Jakmile začal zvon z&nbsp;velranského kostela zvonit na&nbsp;požehnání, dal Prcek od&nbsp;Brodu své armádě povel k&nbsp;ústupu, neopomenuv s&nbsp;poslední nadávkou a&nbsp;posledním oblázkem vmést svým nepřátelům do&nbsp;tváře i&nbsp;tuto nejstrašnější provokaci:</p>
    <p>„Zejtra se&nbsp;tu&nbsp;zase shledáme, vy&nbsp;impotenti loverňácký!“</p>
    <p>„Teď zdrháš, zbabělče!“ posmíval se&nbsp;mu&nbsp;Janek. „Jen počkej, počkej zejtra, jak vám to&nbsp;nandáme, ksindlové!“</p>
    <p>A&nbsp;poslední salva kamení pozdravila ústup Velranských do&nbsp;příkopu, kterým se&nbsp;vraceli domů.</p>
    <p>Obecní hodiny v&nbsp;Lovernu se&nbsp;zpožďovaly, nebo byl odsunut začátek požehnání, takže i&nbsp;Lovernští využili toho, že&nbsp;nepřátelé zmizeli, a&nbsp;dohodli se&nbsp;na&nbsp;bitevním plánu pro zítřejší zápas.</p>
    <p>Cinkal dostal geniální nápad.</p>
    <p>„Pět nebo šest se&nbsp;nás musí schovat tady do&nbsp;křoví, než přijdou, a&nbsp;ani se&nbsp;nehnout, a&nbsp;pak se&nbsp;vrhneme na&nbsp;prvního, kterej se&nbsp;mihne ne&nbsp;moc daleko, a&nbsp;toho uneseme.“</p>
    <p>Velitel okamžitě schválené zálohy vybral pět nejmrštnějších bojovníků, kteří ho&nbsp;budou doprovázet, zatímco ostatní zaútočí zpříma, a&nbsp;všichni se&nbsp;vrátili do&nbsp;vesnice s&nbsp;duší překypující bojovým zápalem a&nbsp;prahnoucí po&nbsp;odvetě.</p>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>