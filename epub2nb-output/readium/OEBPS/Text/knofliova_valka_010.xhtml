<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">5 <br/>Následky pohromy</p>
			<p class="MLP_citat ParaOverride-1">Žal stíhá žal. A&#160;rána ránu. Zkouška zkoušku.</p>
			<p class="MLP_citat_autor ParaOverride-1">— VICTOR HUGO (Strašný rok)</p>
			<p class="MLP_text_bez1radku ParaOverride-1">Věčná pravda, že neštěstí nikdy nechodí samo! A&#160;byl to Souška, který formuloval tento aforismus, jehož nebyl autorem.</p>
			<p class="MLP_text ParaOverride-1">Když Janek, nadávající a&#160;proklínající ty velraňácké holomky, s&#160;vlasy, košilí i&#160;vším ostatním vlajícím ve větru, došel k&#160;ohybu cesty, vedoucí přes Hůrku, nenašel tam čekající druhy, ale starého Zefirina, bývalého vojáka z&#160;africké armády, kterému se běžněji říkalo Beduin a&#160;který ve vesnici zastával skromný úřad obecního hlídače, což bylo vidět i&#160;z&#160;jeho pečlivě vyleštěného žlutého odznaku, který svítil mezi záhyby jeho modré a&#160;vždycky čisté haleny.</p>
			<p class="MLP_text ParaOverride-1">Naštěstí pro velkého Janka byl Beduin, tento strážce veřejného pořádku v&#160;Lovernu, poněkud nahluchlý a&#160;také už moc dobře neviděl.</p>
			<p class="MLP_text ParaOverride-1">Vracel se zrovna ze své každodenní nebo skoro každodenní obchůzky, když ho zarazil řev a&#160;válečný pokřik Janka prchajícího z&#160;moci nepřátel. Protože byl už náhodou několikrát obětí šprýmů a&#160;žertů jistých spratků z&#160;vesnice, nepochyboval nikterak, že zlobné nadávky Janka, utíkajícího víceméně v&#160;rouše Adamově, jsou určeny jemu. Pochyboval o&#160;tom čím dál tím míň, když mezi jinými zaslechl nějaké slabiky ze slov „svině“ a&#160;„darebáci“, které se podle jeho přímočarého a&#160;logického myšlení mohly nepochybně vztahovat jen na představitele zákona. Rozhodnut (povinnost především), že potrestá toho opovážlivce, který se prohřešoval zároveň proti dobrým mravům i&#160;proti jeho úřednické důstojnosti, vyrazil za ním, aby ho chytil nebo alespoň poznal a&#160;mohl mu dát uštědřit „příslušnou instancí“ výprask, který si provinilec podle jeho soudu zasluhoval.</p>
			<p class="MLP_text ParaOverride-1">Ale Janek také uviděl Beduina a&#160;poznávaje jeho nepřátelské záměry z&#160;toho, že na něho zařval „ty nestydo!“, zahnul kvapně doleva nahoru a&#160;zmizel v&#160;křoví, zatímco Beduin, mávající svou holí, křičel z&#160;plna hrdla:</p>
			<p class="MLP_text ParaOverride-1">„Ty rošťáku! Počkej, až tě chytím!“</p>
			<p class="MLP_text ParaOverride-1">Zděšeni tím nenadálým zjevením sledovali Lovernští ze svého úkrytu v&#160;Hájku Beduinovo pronásledování očima kulatýma jako soví zřítelnice.</p>
			<p class="MLP_text ParaOverride-1">„To je on! To je určitě on!“ vykřikl Souška, maje na mysli svého velitele.</p>
			<p class="MLP_text ParaOverride-1">„Ten jim ještě nakonec vyved pěknou věc!“ poznamenal Cinkal. „Stejně je to pašák!“ a&#160;tón jeho hlasu vyjadřoval všechen obdiv, který choval ke svému generálovi.</p>
			<p class="MLP_text ParaOverride-1">„Bude nás ten starej trouba ještě dlouho otravovat?“ tázal se Hejl, který si suchými a&#160;mozolnatýni dlaněmi třel bolestivé pohmožděniny.</p>
			<p class="MLP_text ParaOverride-1">A&#160;začal už uvažovat o&#160;tom, že vyšle Cinkala nebo Soušku, aby odlákali Beduina od míst, kde se zřejmě skrývá Janek, stačilo provolat na jeho adresu pár sérií barvitých a&#160;silných epitet jako: stará maškaro, sodomito, africkej tripláku a&#160;jiné, které zaslechli z&#160;úlomků jistých rozhovorů mezi staršími obce.</p>
			<p class="MLP_text ParaOverride-1">Nakonec však tohoto prostředku použít nemusel, protože starý vysloužilec za chvíli rázoval po cestě dolů, nadávajíce na ty šibeničníky, které vytahá za uši a&#160;dřív nebo později je vsadí do obecní šatlavy, aby tam na hodinku na dvě dělali společnost krysám ze sýrárny.</p>
			<p class="MLP_text ParaOverride-1">Hejl okamžitě napodobil koroptví čiřikání, svolávací signál Lovernských, a&#160;když se mu dostalo stejné odpovědi, oznámil trojím začiřikáním svému věrnému druhu v&#160;úzkých, že nebezpečí je pro tu chvíli zažehnáno.</p>
			<p class="MLP_text ParaOverride-1">Vzápětí nato bylo za křovinami skutečně vidět blížící se postavu Janka s&#160;uzlíkem v&#160;ruce, zprvu jen jako neurčitou a&#160;bílou siluetu, později už bylo rozeznat i&#160;rysy jeho tváře stažené hněvem.</p>
			<p class="MLP_text ParaOverride-1">„No člověče, no člověče!“</p>
			<p class="MLP_text ParaOverride-1">To bylo všecko, na co se zmohl Hejl, který se slzami v&#160;očích a&#160;se zaťatými zuby zahrozil směrem k&#160;Velranům.</p>
			<p class="MLP_text ParaOverride-1">A&#160;už byl Janek obklopen svými.</p>
			<p class="MLP_text ParaOverride-1">Všecky provázky a&#160;špendlíky celé bandy byly zrekvírovány, aby se jeho oděv dal upravit do podoby přijatelné pro návrat do vesnice. Do jedné boty se navlékl provázek z&#160;biče, do druhé kus cukršpagátu odmotaného z&#160;koše meče; kousky šňůrky mu byly podvázány punčochy v&#160;podkolení; nalezl se jeden zavírací špendlík, kterým se stáhly a&#160;sepnuly obě strany poklopce na kalhotách; Hejl chtěl v&#160;návalu sebeobětování odvázat gumu ze svého praku, aby z&#160;ní udělal opasek pro svého vůdce, ale ten se tomu šlechetně vzepřel. Několik trnů scelilo ty největší díry. Halena však visela poněkud dozadu, košile se nenapravitelně rozvírala u&#160;límce a&#160;roztrhaný rukáv, z&#160;něhož kus chyběl, byl nepopiratelným svědkem strašlivé bitvy, kterou válečník svedl.</p>
			<p class="MLP_text ParaOverride-1">Když byl Janek jakžtakž v&#160;pořádku, změřil celou tu parádu melancholickým zrakem a&#160;odhaduje předem, kolik kopanců mu vynese, shrnul své obavy do jediné stručné věty, při které v&#160;jeho vojácích zatrnula každá žilka:</p>
			<p class="MLP_text ParaOverride-1">„Ježkovy zraky, to bude doma nářez!“</p>
			<p class="MLP_text ParaOverride-1">Tato předpověď byla přijata se zasmušilým mlčením. Nikdo z&#160;party samozřejmě nevěděl, co by se dalo namítnout, a&#160;tak se večerním soumrakem ozýval jen žalostný a&#160;tichý klapot jejich dřeváků, loudajících se k&#160;vesnici.</p>
			<p class="MLP_text ParaOverride-1">Jak rozdílný byl tento návrat od pondělního! Pochmurná a&#160;tíživá tma ještě přitěžovala jejich smutku, ani jediná hvězdička nevycházela za mraky, které najednou pokryly celé nebe; šedé zídky, které lemovaly jejich cestu, vypadaly, jako by v&#160;tichu doprovázely jejich pohromu, větve křovin visely jako u&#160;smutečních vrb a&#160;oni šli, vlekouce nohy, jako by jejich podrážky tížila všechna lidská bída a&#160;celý smutek podzimu.</p>
			<p class="MLP_text ParaOverride-1">Nikdo nemluvil, aby nezhoršoval bolestné obavy přemoženého vůdce, a&#160;aby jejich trýzeň byla ještě větší, zaléhal k&#160;nim s&#160;jihozápadním větrem vítězný zpěv chlubných Velraňáků, kteří se vraceli do svých domovů:</p>
			<p class="MLP_verse_-I-_-12-12- ParaOverride-1">Já křesťan jsem, toť má je pýcha,<br/>naděje má i&#160;opora…</p>
			<p class="MLP_text ParaOverride-1">Ve Velranech totiž byli klerikálové a&#160;v&#160;Lovernu rudí.</p>
			<p class="MLP_text ParaOverride-1">U&#160;Lípy se zastavili jako obvykle a&#160;Janek přerušil mlčení.</p>
			<p class="MLP_text ParaOverride-1">„Zejtra ráno, při druhém zvonění, se sejdeme u&#160;prádla,“ prohlásil hlasem, který měl znít pevně, ale z&#160;něhož přece jenom jakýmsi tremolem pronikala úzkost z&#160;pošmourné a&#160;velice nejisté, anebo spíš až příliš jisté budoucnosti.</p>
			<p class="MLP_text ParaOverride-1">„Jo,“ prohlásili prostě a&#160;kamenovaný Hejl mu mlčky stiskl pravici, zatímco malé stádečko se úprkem rozbíhalo po stezkách a&#160;cestičkách, které vedly k&#160;jejich příslušným domovům.</p>
			<p class="MLP_text ParaOverride-1">Když Janek dorazil k&#160;domu svého otce u&#160;horní studně, viděl ve světnici rozsvícenou petrolejovou lampu a&#160;mezerou mezi záclonami zjistil, že celá rodina už sedí u&#160;večeře.</p>
			<p class="MLP_text ParaOverride-1">Zachvěl se. Toto zjištění učinilo rázně konec jeho posledním na­dějím, že ho nikdo neuvidí v&#160;oděvu, který ho spíš obnažoval, než halil, a&#160;ve kterém se ocitl zvůlí přeneblahého osudu.</p>
			<p class="MLP_text ParaOverride-1">Uvědomil si však, že si to dřív nebo později odbýt musí, a&#160;rozhodnut, že přijme všecko se stoickým klidem, odstrčil závoru v&#160;kuchyni, prošel místností a&#160;otevřel dveře do světnice.</p>
			<p class="MLP_text ParaOverride-1">Jankův otec si považoval „zdělání“ tím víc, že ho sám byl zcela prost; jakmile znovu začal školní rok, vyžadoval od svého potomka ve studiu snaživost, která byla intelektuálním schopnostem žáka Janka zcela neúměrná. Občas si zašel do školy pohovořit si na toto téma se starým Simonem a&#160;doporučoval mu důrazně, aby toho jeho všiváka nešetřil a&#160;zvalchoval ho, kdykoliv uzná za vhodné. On že se ho určitě zastávat nebude jako jistí zpozdilí rodiče, „kteří nevědí, co je pro jejich děti dobrý“, a&#160;bude-li chlapec potrestán ve škole, zdvojnásobí on, otec, dávku doma.</p>
			<p class="MLP_text ParaOverride-1">Jak je vidět, měl Jankův otec o&#160;pedagogice názory velice ustálené a&#160;zásady tuze určité a&#160;uváděl je v&#160;praxi ne-li úspěšně, tedy alespoň nesmlouvavě.</p>
			<p class="MLP_text ParaOverride-1">Právě když večer napájel dobytek, zastavil se cestou u&#160;učitele, který pokuřoval ze své dýmky pod školním loubím blízko studny na návsi, a&#160;vyptával se, jak si jeho syn vede.</p>
			<p class="MLP_text ParaOverride-1">Dověděl se samozřejmě, že Janek mladší byl po škole až do půl páté, kdy bezvadně odříkal úkol, který ráno neuměl, což dokazovalo, že když chce… že ano…</p>
			<p class="MLP_text ParaOverride-1">„Parchant jeden!“ zvolal otec. „Víte, že si jakživa nepřinese domů žádnou knížku? Napařte mu úkoly, opisování, časování, co chcete! Jenom se nebojte, já si ho dnes večer vemu do parády!“</p>
			<p class="MLP_text ParaOverride-1">A&#160;v&#160;tomto duševním rozpoložení byl tedy ještě stále, když jeho syn překročil práh světnice.</p>
			<p class="MLP_text ParaOverride-1">Každý seděl na svém místě a&#160;měl už snědenou polévku. Otec, s&#160;čepicí na hlavě a&#160;nožem v&#160;ruce, chystal se každému na hromádku zelí naložit plátek slaniny, větší či menší, podle velikosti žaludku toho, komu byl určen. Vtom vrzly dveře a&#160;objevil se jeho syn.</p>
			<p class="MLP_text ParaOverride-1">„Tak ses přece jenom uráčil přijít!“ poznamenal napůl suše, napůl uštěpačně a&#160;jeho tón nevěstil nic dobrého.</p>
			<p class="MLP_text ParaOverride-1">Janek usoudil, že bude opatrnější neodpovídat, a&#160;odebral se na své místo na dolním konci stolu, nevěda ostatně nic o&#160;otcových záměrech.</p>
			<p class="MLP_text ParaOverride-1">„Sněz si polívku!“ zabručela matka, „beztak už je jako led.“</p>
			<p class="MLP_text ParaOverride-1">„A&#160;zapni si tu halenu, vypadáš jako kozí handlíř!“ poznamenal otec.</p>
			<p class="MLP_text ParaOverride-1">Janek si gestem stejně energickým jako neúčelným popotáhl ha­lenu, která mu sklouzla na záda, ale z&#160;dobře známých příčin si ne­zapnul nic.</p>
			<p class="MLP_text ParaOverride-1">„Povídám, aby sis zapnul halenu,“ opakoval otec. „A&#160;vůbec, kde ses flákal? Touhle dobou se přece nechodí ze školy!“</p>
			<p class="MLP_text ParaOverride-1">„Mně se ztratil háček,“ poznamenal Janek, vyhýbaje se přímé od­povědi.</p>
			<p class="MLP_text ParaOverride-1">„Ježíšku na křížku!“ zabědovala matka. „Jsou to ale dacani, tihle syčáci! Všecko rozbijou, všecko roztrhají, všecko zničí! Co z&#160;nich bude!“</p>
			<p class="MLP_text ParaOverride-1">„A&#160;co ty rukávy?“ přerušil ji znovu otec. „Knoflíky se ti taky ztratily?“</p>
			<p class="MLP_text ParaOverride-1">„Jo!“ doznal Janek.</p>
			<p class="MLP_text ParaOverride-1">Po tomto novém odhalení, které společně s&#160;pozdním příchodem vytvářelo situaci poněkud neobvyklou a&#160;abnormální, bylo podrobné vyšetřování nevyhnutelné.</p>
			<p class="MLP_text ParaOverride-1">Janek cítil, jak mu ruměnec stoupá až ke kořínkům vlasů.</p>
			<p class="MLP_text ParaOverride-1">Do pr…! To se budu mít po pěti!</p>
			<p class="MLP_text ParaOverride-1">„Pojď se ukázat sem do světla!“</p>
			<p class="MLP_text ParaOverride-1">Otec zvedl stínidlo lampy a&#160;před čtyřmi páry zkoumavých očí celé rodiny objevil se Janek v&#160;celém rozsahu své zkázy, zhoršené ještě chvatnými opravami, kterými ji ruce sice nadšené a&#160;ochotné, avšak příliš nešikovné, spíš dovršily, než zmírnily.</p>
			<p class="MLP_text ParaOverride-1">„U&#160;sta hromů! Ty ničemo! Ty grázle! Ty všiváku! Ty prevíte!“ hro­moval otec po každém novém objevu. „Ani jeden knoflík ani na triku, ani na košili, poklopec zapíchanej trnama, kalhoty na sichrhajcku, boty zavázaný provázkama!“</p>
			<p class="MLP_text ParaOverride-1">„Proboha, kdes byl, ty pacholku!“ burácel Janek otec, pochybující, že by občan tak spořádaný jako on mohl zplodit takového lumpa, zatímco matka bědovala nad věčnou dřinou, kterou jí ten dareba, ten uličník ničemná dennodenně přidělává.</p>
			<p class="MLP_text ParaOverride-1">„Snad si nemyslíš, že to takhle povedeš ještě dlouho,“ pokračoval otec, „že budu utrácet peníze na vychování a&#160;živení takového syčáka, jako jseš ty, kterej nic nedělá ani doma, ani ve škole, ani nikde jinde, jak jsem o&#160;tom zrovna dneska mluvil s&#160;tvým učitelem!“</p>
			<p class="MLP_text ParaOverride-1">„…!“</p>
			<p class="MLP_text ParaOverride-1">„Ale já tě naučím, ty lotře! Já ti ukážu, že polepšovny nejsou pro kočku. Jen počkej, ty raubíři!“</p>
			<p class="MLP_text ParaOverride-1">„…!“</p>
			<p class="MLP_text ParaOverride-1">„Za prvé nedostaneš žádnou večeři! Tak sakra, odpovíš mi, nebo ne? Kde ses tak zřídil?“</p>
			<p class="MLP_text ParaOverride-1">„…!“„Tak ty nic neřekneš, co, ty mizero, tak ty tak! No dobrá, no počkej, u&#160;sta hromů, však ty budeš zpívat, uvidíš!“</p>
			<p class="MLP_text ParaOverride-1">A&#160;otec Janek sáhl po načaté otepi dříví u&#160;krbu, vylovil odtamtud tlustý lískový prut, ohebný a&#160;tvrdý, serval z&#160;provinilce košili, stáhl kalhoty a&#160;uštědřil svému potomku, který se zmítal, svíjel, soptil, chroptěl a&#160;řval, řval, až se okna třásla, výprask, který i&#160;v&#160;životě takového kluka něco vydá.</p>
			<p class="MLP_text ParaOverride-1">Když byl rozsudek vykonán, dodal suše, tónem, který nepřipouštěl odmluvy:</p>
			<p class="MLP_text ParaOverride-1">„Teď si běž lehnout a&#160;hoď sebou, rozumíš! U&#160;sta hromů! A&#160;jestli něco uslyším…“</p>
			<p class="MLP_text ParaOverride-1">K&#160;smrti znavený Janek, s&#160;potlučenými údy, zadkem rozsekaným do krve a&#160;hučící hlavou, se natáhl na svůj kukuřičný slamník s&#160;matrací z&#160;ovesných plev; dlouho se převracel, dlouho, velice dlouho rozjímal a&#160;nakonec nad svou pohromou usnul.</p>
		</div>
</body>
</html>