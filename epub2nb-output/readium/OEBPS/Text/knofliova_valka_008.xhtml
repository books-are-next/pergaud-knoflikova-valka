<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-2">3 <br/>Velký den</p>
			<p class="MLP_citat ParaOverride-3">Vae victis!<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/knofliova_valka_008.xhtml#footnote-000">1</a></span></span></p>
			<p class="MLP_citat_autor ParaOverride-1">— JISTÝ STARÝ GALSKÝ VOJEVŮDCE <br/>k&#160;Římanům</p>
			<p class="MLP_text_bez1radku ParaOverride-1">V&#160;pondělí ráno to ve škole dopadalo špatně, ještě hůř než v&#160;sobotu.</p>
			<p class="MLP_text ParaOverride-1">Hejl vyvolaný starým Simonem, aby v&#160;hodině občanské výchovy zopakoval, co mu bylo minule vtlučeno do hlavy o&#160;„občanovi“, přivolal na sebe potupná a&#160;nikterak příjemná slova.</p>
			<p class="MLP_text ParaOverride-1">Nic mu nechtělo přejít přes rty a&#160;celý jeho obličej vyjadřoval strašně bolestnou práci k&#160;intelektuálnímu porodu: zdálo se mu, že jeho mozek je načisto zazděný.</p>
			<p class="MLP_text ParaOverride-1">„Občan! Občan!“ přemýšleli ostatní, méně vyděšení, „co to může bejt za svinstvo?“</p>
			<p class="MLP_text ParaOverride-1">„Prosím já, pane učiteli!“ hlásil se Souška a&#160;luskl ukazováčkem a&#160;prostředníčkem o&#160;palec.</p>
			<p class="MLP_text ParaOverride-1">„Ne, vy ne!“ a&#160;obrátil se na Hejla, který tu stál, kroutil hlavou a&#160;vy­valoval vyděšené oči.</p>
			<p class="MLP_text ParaOverride-1">„Tak vy nevíte, co je to občan?“</p>
			<p class="MLP_text ParaOverride-1">„…!“</p>
			<p class="MLP_text ParaOverride-1">„Že vás tu dnes odpoledne nechám všechny hodinu po škole!“</p>
			<p class="MLP_text ParaOverride-1">Studený mráz jim přeběhl po zádech.</p>
			<p class="MLP_text ParaOverride-1">„Tak co vy? Jste občan?“ vybafl učitel, který se chtěl mermomocí domoci nějaké odpovědi.</p>
			<p class="MLP_text ParaOverride-1">„Ano, pane učiteli!“ odpověděl Hejl, který si vzpomněl, jak se s&#160;otcem zúčastnil předvolební schůze, kde pan markýz, místní poslanec, musel nabídnout svým voličům skleničku a&#160;stisknout jim ruku a&#160;kde Hejlovu otci řekl:</p>
			<p class="MLP_text ParaOverride-1">„Tenhle občan je váš syn? Vypadá inteligentně!“</p>
			<p class="MLP_text ParaOverride-1">„Vy že jste občan? Vy?“ běsnil učitel zrudlý hněvem. „No to je pěkný občan! Vy jste mi občan za všechny peníze!“</p>
			<p class="MLP_text ParaOverride-1">„Prosím ne, pane učiteli,“ couvl Hejl, který na tom titulu koneckonců nijak nelpěl.</p>
			<p class="MLP_text ParaOverride-1">„Tak proč nejste občan?“</p>
			<p class="MLP_text ParaOverride-1">„…!“</p>
			<p class="MLP_text ParaOverride-1">„Řekni mu, že nejseš,“ cedil mezi zuby rozčilený Souška, „protože máš ještě holej zadek…“</p>
			<p class="MLP_text ParaOverride-1">„Co říkáte, Souško?“</p>
			<p class="MLP_text ParaOverride-1">„Říkám, že… že… že…“</p>
			<p class="MLP_text ParaOverride-1">„Že co?“</p>
			<p class="MLP_text ParaOverride-1">„Že není, protože je příliš mladý.“</p>
			<p class="MLP_text ParaOverride-1">„No dobrá, je vám to už jasné?“</p>
			<p class="MLP_text ParaOverride-1">Bylo to jasné. Souškova odpověď zapůsobila na úhor jejich paměti jako blahodárná rosa; útržky vět, zlomky vědomostí a&#160;trosky občana se znovu poskládaly dohromady a&#160;poznenáhlu slepily a&#160;sám Hejl, méně vyděšený a&#160;celou svou osobou vyjadřující bouřlivý dík zachránci Souškovi, přispěl k&#160;znovunastolení „občana“.</p>
			<p class="MLP_text ParaOverride-1">No, aspoň tohle už měli za sebou.</p>
			<p class="MLP_text ParaOverride-1">Ale když došla řada na opravu cvičení z&#160;metrického systému, nebylo nikomu do smíchu. Pro starosti, které minule měli, zapomněli při opisování sem tam něco pozměnit a&#160;nadělat tolik pravopisných chyb, kolik by asi odpovídalo jejich příslušné zběhlosti v&#160;tomto oboru, zběhlosti matematicky zvážitelné čtrnáctidenními diktáty. Zato však vynechali řadu slov, napsali velká písmena, kam nepatřila, a&#160;nadělali čárek a&#160;teček proti všemu smyslu. Především Jankovo cvičení bylo žalostné a&#160;neslo viditelné stopy jeho vůdcovských starostí.</p>
			<p class="MLP_text ParaOverride-1">Byl také předvolán k&#160;tabuli starým Simonem, který zrudl hněvem a&#160;kterému za brýlemi svítily oči jako kočičí zorničky ve tmě.</p>
			<p class="MLP_text ParaOverride-1">Jako všichni jeho kamarádi byl i&#160;Janek usvědčen, že opisoval: nikdo o&#160;tom samozřejmě nemohl pochybovat a&#160;výmluvy byly zbytečné; učitel však chtěl alespoň vědět, jestli si Janek z&#160;tohoto cvičení, které je v&#160;podstatě zapuzeno z&#160;metod moderní pedagogiky, odnesl nějaké poučení.</p>
			<p class="MLP_text ParaOverride-1">„Co je to metr, Janku?“</p>
			<p class="MLP_text ParaOverride-1">„…“</p>
			<p class="MLP_text ParaOverride-1">„Co je to metrický systém?“</p>
			<p class="MLP_text ParaOverride-1">„…“</p>
			<p class="MLP_text ParaOverride-1">„Jak se dospělo k&#160;určení délky metru?“</p>
			<p class="MLP_text ParaOverride-1">„Hmmmm…“</p>
			<p class="MLP_text ParaOverride-1">Souška byl příliš daleko a&#160;Janek, napínající sluch a&#160;strašlivě vraš­tící čelo, potil krev, jak se snažil vzpomenout si na sebemlhavější zmínku, která by se tohoto předmětu týkala. Konečně si v&#160;paměti vybavil mlhavě, velmi mlhavě dvě vlastní jména, o&#160;kterých byla řeč: Delambre a&#160;La Condamine, slavní měřiči části zemského poledníku. Ale Janek si vůbec nebyl jist správným zněním obou jmen, a&#160;tak nakonec vyhrkl pochybovačně:</p>
			<p class="MLP_text ParaOverride-1">„Delempl a&#160;Kundamine!“</p>
			<p class="MLP_text ParaOverride-1">„Cože? Kdo? Co?“ zařval navýsost rozzuřený starý Simon. „Tak vy teď ještě budete urážet učence! To je ale nestydatost! A&#160;ten slovník, na mou víru! Blahopřeji, panáčku! A&#160;přitom dobře víte,“ dodal, aby nešťastníka dorazil, „dobře víte, že mi váš otec doporučil, abych vás držel zvlášť zkrátka.</p>
			<p class="MLP_text ParaOverride-1">Doma prý na učebnici ani nesáhnete; pořád se jenom někde u&#160;všech čertů klackujete, flákáte a&#160;vymýšlíte rošťárny, místo co byste se snažil dostat něco do toho svého zabedněného mozku.</p>
			<p class="MLP_text ParaOverride-1">Tak dobrá, kamarádíčku! Když mi v&#160;jedenáct hodin nezopakujete všecko, co si ještě jednou řekneme kvůli vám a&#160;kvůli vašim kamarádům, kteří nejsou o&#160;nic lepší než vy, upozorňuji vás, že pro začátek vás tu nechám denně po škole od čtyř do šesti, a&#160;to tak dlouho, dokud to nepůjde! Tak!“</p>
			<p class="MLP_text ParaOverride-1">Kdyby do našeho shromáždění uhodil Diův blesk, nebyl by vyvolal větší děs. Všichni byli tou strašlivou hrozbou zdrceni.</p>
			<p class="MLP_text ParaOverride-1">Však také Janek i&#160;ostatní, od největšího až po nejmenšího, poslouchali toho dne se zvlášť soustředěnou pozorností každé slůvko učitele, který vztekle vysvětloval nevýhody všech starých systémů měr a&#160;vah a&#160;nutnosti systému jediného. A&#160;i když v&#160;hloubi duše nikterak neschvalovali měření poledníku mezi Dunkerquem a&#160;Barcelonou a&#160;tajně se radovali z&#160;potíží Delambrových a&#160;těžkostí Méchainových, přece si pečlivě zapamatovali jejich nesnáze i&#160;úspěchy pro své osobní poučení i&#160;okamžitou záchranu; ale Hejl i&#160;Janek a&#160;Cinkal, a&#160;dokonce i&#160;Souška, ten stoupenec „Pokroku“, a&#160;všichni ostatní se v&#160;duchu, sakra, zapřisáhli, že na památku toho hrozného strachu budou vždycky raději měřit na stopy a&#160;palce, jako to dělali jejich otcové a&#160;dědové, kteří se proto neměli o&#160;nic hůř (bodejť!), než používat toho zatraceného blbého systému, kvůli kterému málem mohli v&#160;očích svých nepřátel vypadat jako mamlasové.</p>
			<p class="MLP_text ParaOverride-1">Odpoledne bylo klidnější. Dějiny starých Galů, kteří byli velcí bojovníci a&#160;kterým se velice obdivovali, si pamatovali dobře. Však také ani Janek, ani Hejl, ani nikdo jiný nezůstal ve čtyři po škole, protože všichni, a&#160;především vůdce, vyvinuli pozoruhodné úsilí, aby uspokojili toho pitomého starého Simona.</p>
			<p class="MLP_text ParaOverride-1">Tentokrát se ukáže!</p>
			<p class="MLP_text ParaOverride-1">Cinkal a&#160;jeho pět válečníků, kteří si v&#160;poledne moudře a&#160;prozíravě strčili svačinu do kapes, šli napřed, zatímco si ostatní běželi pro kus chleba, a&#160;když byli přicházející nepřátelé přivítáni válečným pokřikem Lovernských: „Do prdele, Velraňáci!“, byli už mazaně a&#160;pohodlně schováni a&#160;připraveni čelit všem obratům štěstí při boji muže proti muži.</p>
			<p class="MLP_text ParaOverride-1">Všichni měli kapsy nacpané oblázky; někteří si je dokonce nashromáždili i&#160;do čepic a&#160;kapesníků; střelci obezřele kontrolovali uzly na svých pracích; většina velkých byla ozbrojena cesmínovými klacky a&#160;lískovými oštěpy s&#160;opálenými suky a&#160;zaostřenými hroty; některé byly ozdobeny prostým vzorkem, který vznikl oloupáním kůry: střídající se zelené a&#160;bílé prstence tvořily žebrovité pruhování či černošské tetování; bylo to důkladný a&#160;krásný, jak říkal Boubela, jehož vkus nebyl možná tak vybroušený jako hrot jeho oštěpu.</p>
			<p class="MLP_text ParaOverride-1">Sotva předvoje zahájily boj vzájemnou výměnou urážek a&#160;pořádnou salvou kamení, střetly se i&#160;hlavní voje obou vojsk.</p>
			<p class="MLP_text ParaOverride-1">Vzdáleni od sebe sotva na padesát metrů, rozptýleni jako harcovníci, často ukryti za křovím, uskakujíce vlevo a&#160;tu zas vpravo před letícími střelami, odpovídali si protivníci boj, uráželi se, vyzývali se, aby šli blíž, nadávali si zbabělců a&#160;poseroutků a&#160;pak se znovu a&#160;znovu zasypávali kamením.</p>
			<p class="MLP_text ParaOverride-1">Ke všeobecnému útoku však nedocházelo; tu měli vrch Velranští a&#160;tu se štěstí obrátilo ve prospěch Lovernských, kteří mávajíce klacky vyrazili k&#160;odvážnému výpadu, záhy se však zarazili v&#160;dešti kamení.</p>
			<p class="MLP_text ParaOverride-1">Jeden Velraňák byl zasažen oblázkem do kotníku a&#160;odkulhal zpátky do lesa; na lovernské straně byl postižen Hejl v&#160;koruně svého dubu, odkud s&#160;opičí obratností vládl prakem; nemohl se vyhnout oblázku jednoho z&#160;Velraňáků, prý Melhuby, který ho trefil do hlavy, až mu začala téct krev.</p>
			<p class="MLP_text ParaOverride-1">Musel dokonce slézt a&#160;vyžádat si kapesník, aby si měl ránu čím obvázat; nic přesného se však stále ještě nerýsovalo. Bouřka nicméně rozhodně trval na tom, aby se využilo Cinkalovy zálohy a&#160;aby se pokusili někoho zhaftnout, jak říkal. Vyložil Jankovi svůj plán a&#160;hned ho začal provádět: předstíral, že se chce sám doplížit směrem ke křoví obsazenému Cinkalem, jako by chtěl napadnout nepřátele z&#160;boku. Udělal to ale tak, aby ho mohlo vidět pár velranských bojovníků, a&#160;přitom se tvářil, jako by nepozoroval jejich manévr. Plížil se po břiše a&#160;lezl po čtyřech do svahu a&#160;smál se pod vousy, když uviděl Třasořitku a&#160;dva jiné Velraňáky, kteří se ho chystali napadnout, jisti svou kolektivní převahou nad osamělou hlídkou.</p>
			<p class="MLP_text ParaOverride-1">Postupoval tedy neopatrně dál, zatímco se nepřátelská trojice plížila kousek pod ním.</p>
			<p class="MLP_text ParaOverride-1">V&#160;té chvíli dal Janek povel k&#160;prudkému útoku, který měl zaměstnat hlavní nepřátelský voj, a&#160;Cinkal, který to všecko viděl ze svého křoví, připravil své muže k&#160;akci.</p>
			<p class="MLP_text ParaOverride-1">„Teď to přijde, pánové, tak pozor!“</p>
			<p class="MLP_text ParaOverride-1">Bouřka byl nějakých šest kroků od jejich úkrytu, když se trojice nepřátel vynořila z&#160;mlází a&#160;začala ho zuřivě pronásledovat.</p>
			<p class="MLP_text ParaOverride-1">Lovernský hrdina se obrátil a&#160;dal se na ústup, jako by byl tímto útokem překvapen, utíkal však jen tak rychle, aby ho ti druzí mohli poznenáhlu dobíhat a&#160;utvrdit se v&#160;naději, že ho dopadnou.</p>
			<p class="MLP_text ParaOverride-1">Proběhl kolem Cinkalova křoví a&#160;v&#160;patách za ním se řítil Třa­sořitka a&#160;jeho dva pomocníci.</p>
			<p class="MLP_text ParaOverride-1">A&#160;tu dal Cinkal povel k&#160;útoku, vyrazil se svými pěti válečníky a&#160;s&#160;hrůzostrašným řevem na rtech odřízli Velranským ústup.</p>
			<p class="MLP_text ParaOverride-1">„Všichni na Třasořitku!“ zavelel.</p>
			<p class="MLP_text ParaOverride-1">Panečku, šlo to jako po másle! Všichni tři nepřátelé byli ochromeni hrůzou z&#160;tohoto nenadálého obratu a&#160;náhle se zastavili, pak vzali nohy na ramena a&#160;pádili do svého tábora: dva z&#160;nich se skutečně zachránili, jak to předpovídal Cinkal. Ale Třasořitka byl polapen šesti páry nepřátelských spárů a&#160;za nadšeného válečného řevu vítězů unesen či odvlečen jako nějaký balík do lovernského tábora.</p>
			<p class="MLP_text ParaOverride-1">To způsobilo vřavu ve velranské armádě, která ustoupila do lesa, zatímco Loverňáci obklopili zajatce a&#160;divokým hulákáním oslavovali své vítězství. Třasořitka obklopený čtyřnásobnou hradbou věznitelů se ani nebránil, tak byl zdrcen svým neštěstím.</p>
			<p class="MLP_text ParaOverride-1">„Tak jsi dostal babu, brachu!“ poznamenal výhrůžně Janek. „No počkej, však ty něco uvidíš!“</p>
			<p class="MLP_text ParaOverride-1">„Hú, hú, hú, neubližujte mi!“ koktal Třasořitka.</p>
			<p class="MLP_text ParaOverride-1">„To víš, kamarádíčku, abys nám zase mohl nadávat do prevítů a&#160;do impotentů!“</p>
			<p class="MLP_text ParaOverride-1">„Já to nebyl! Propánakrále! Co mi chcete udělat?“</p>
			<p class="MLP_text ParaOverride-1">„Přineste nůž!“ rozkázal Janek.</p>
			<p class="MLP_text ParaOverride-1">„Jú! Maminko! Maminko! Co mi chcete uřezat?“</p>
			<p class="MLP_text ParaOverride-1">„Uši!“ zařval Cinkal.</p>
			<p class="MLP_text ParaOverride-1">„A&#160;nos!“ dodal Hejl.</p>
			<p class="MLP_text ParaOverride-1">„A&#160;pinďoura!“ pokračoval Souška.</p>
			<p class="MLP_text ParaOverride-1">„A&#160;koule samozřejmě taky,“ doplnil Janek, „abysme se mohli podívat, jaký je tam u&#160;vás máte.“</p>
			<p class="MLP_text ParaOverride-1">„Napřed mu budeme muset podvázat pytlík, jako se to dělá u&#160;mladejch bejčků,“ poznamenal Gambetta, který zřejmě u&#160;podobných operací asistoval.</p>
			<p class="MLP_text ParaOverride-1">„Jasně! Kdo má provázek?“</p>
			<p class="MLP_text ParaOverride-1">„Tady je,“ odpověděl Buřinka.</p>
			<p class="MLP_text ParaOverride-1">„Neubližujte mně, nebo to řeknu mamince,“ naříkal malý zajatec.</p>
			<p class="MLP_text ParaOverride-1">„Já na tvou mámu kašlu asi tak jako na papeže,“ odtušil cynicky Janek.</p>
			<p class="MLP_text ParaOverride-1">„A&#160;taky panu faráři!“ dodal vyděšený Třasořitka.</p>
			<p class="MLP_text ParaOverride-1">„Na toho kašlu taky, to si piš!“</p>
			<p class="MLP_text ParaOverride-1">„A&#160;panu učiteli,“ zkoušel to ještě Třasořitka, třesa se víc než kdy jindy.</p>
			<p class="MLP_text ParaOverride-1">„Na toho se vybodnu! Tak ty nám ještě budeš vyhrožovat! No, to ještě chybělo. Počkej, ty všiváku! Podejte mi kudlu!“</p>
			<p class="MLP_text ParaOverride-1">S&#160;křivákem v&#160;ruce přistoupil Janek ke své oběti.</p>
			<p class="MLP_text ParaOverride-1">Přejel mu napřed tupou stranou čepele přes uši, a&#160;když Třasořitka ucítil dotyk chladného kovu, dal se do usedavého pláče a&#160;křiku v&#160;domnění, že už je to tady; to Jankovi stačilo, nechal toho a&#160;jal se mu pořádně „upravovat“ (jak říkal) svršky.</p>
			<p class="MLP_text ParaOverride-1">Začal halenou: pozutrhával mu kovové přezky u&#160;límce, pozuřezával knoflíky u&#160;manžet i&#160;na předním zapínání a&#160;pak rozřezal knoflíkové dírky, načež Hejl tento zbytečný svršek odhodil; knoflíky i&#160;knoflíkové dírky na nátělníku potkal stejný osud, kterému neunikly ani šle&#160;– a&#160;nátělník letěl pryč. Pak přišla řada na košili: od límce přes ná­prsenku až po manžety se nezachránil ani jeden knoflík a&#160;knoflíková dírka; potom byly obrány i&#160;kalhoty, kde došlo na patky, přezky, kapsy, knoflíky i&#160;knoflíkové dírky. Gumové podvazky, které držely punčochy, byly zabaveny a&#160;tkaničky v&#160;botách rozřezány na tisíc kousíčků.</p>
			<p class="MLP_text ParaOverride-1">„A&#160;podvlíkačky nemáš?“ tázal se Janek, který zkoumal vnitřek kalhot, jež Třasořitkovi sklouzly ke kolenům.</p>
			<p class="MLP_text ParaOverride-1">„A&#160;teď plav!“ rozkázal a&#160;podoben počestnému porotci, který v&#160;republikánském zřízení bez nenávisti a&#160;bez strachu poslouchá toliko hlas svého svědomí, udělal jediné: na závěr ho důkladně a&#160;vydatně kopl tam, kde záda ztrácejí své jméno.</p>
			<p class="MLP_text ParaOverride-1">Žádný z&#160;Třasořitkových svršků nedržel na svém místě a&#160;ubohý a&#160;maličký Třasořitka plakal uprostřed nepřátel, kteří se mu posmívali a&#160;spílali.</p>
			<p class="MLP_text ParaOverride-1">„Tak si mě teď pojď chytit,“ vyzýval ho uštěpačně Bouřka, zatímco si zajatec na nátělník, který se nedal zapnout, oblékal halenu, v&#160;níž vypadal jako kozí handlíř, a&#160;marně se snažil nastrkat do kalhot podolek své rozhalené košile.</p>
			<p class="MLP_text ParaOverride-1">„Koukej mazat domů, maminka ti chce něco říct,“ dorazil ho Hejl, obraceje dýku v&#160;ráně.</p>
			<p class="MLP_text ParaOverride-1">A&#160;ve večerním soumraku coural se plačící, naříkající a&#160;vzlykající Třasořitka, kterému s&#160;bídou držely boty na nohou, k&#160;lesu, kde ho s&#160;úzkostí očekávali poschovávaní kamarádi, obklopili ho a&#160;poskytli mu podporu a&#160;pomoc, pokud to vůbec bylo v&#160;jejich silách.</p>
			<p class="MLP_text ParaOverride-1">A&#160;tam na východě, kde už v&#160;houstnoucím soumraku nebylo jejich skupinu skoro ani vidět, zaznívaly triumfální pokřiky a&#160;posměšné urážky vítězných Loverňáků.</p>
			<p class="MLP_text ParaOverride-1">Janek konečně shrnul situaci:</p>
			<p class="MLP_text ParaOverride-1">„Panečku, to jsme jim to nandali! To je naučí, ty Němčoury!“</p>
			<p class="MLP_text ParaOverride-1">Protože se na okraji lesa neukazovalo nic nového a&#160;bylo již jasné, že tento den je definitivně jejich, seběhli z&#160;Hůrky k&#160;Pepiotovu lomu.</p>
			<p class="MLP_text ParaOverride-1">A&#160;tam se seřadili do šestistupů, vedle nich Janek, který vytasil svůj klacek, a&#160;vepředu Hejl, který si na svou zbraň uvázal zakrvácený kapesník jako zástavu. Na vůdcův povel vyrazili k&#160;Lovernu, držíce se pod paží, vydupávajíce podpatky krok a&#160;zpívajíce z&#160;plných plic:</p>
			<p class="MLP_verse_-I-_-12-12- ParaOverride-1">Zní pí-seň ví-těz-ná<br/>a&#160;otvírá-há ná-hám brá-ny,<br/>svobodáááá vede náááás<br/>a&#160;nad lesy a&#160;lá-há-ny<br/>k&#160;boji zve pól-ní-cé hlas!</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/knofliova_valka_008.xhtml#footnote-000-backlink">1</a>  Běda poraženým!</p>
				</div>
			</div>
		</div>
</body>
</html>