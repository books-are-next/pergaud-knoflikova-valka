<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">3 <br/>Hostina v&#160;lese</p>
			<p class="MLP_citat ParaOverride-1">Ať víno do číší se lije! Číšníku! Ať ho teče moc! <br/>Ať hojně jí se, hojně pije v&#160;poledne, večer, celou noc!</p>
			<p class="MLP_citat_autor ParaOverride-1">— RONSARD (Ódy)</p>
			<p class="MLP_text_bez1radku ParaOverride-1">Co se bude dít v&#160;Prckově seřezané, pohmožděné, obrané a&#160;zkormoucené tlupě? Janek na to koneckonců kašlal a&#160;jeho armáda také. Vítězství bylo jejich: nadělali šest zajatců. To tu ještě nebylo nikdy, kam paměť sahala. Nábožně uchovávané a&#160;dál předávané ústní podání o&#160;hrdinských válečnických činech nezaznamenávalo&#160;– Souška se za to zaručoval&#160;– nic o&#160;tak nesmírném počtu zajatců a&#160;o&#160;tak fantastickém výprasku. Janek se mohl považovat za největšího generála, který kdy velel lovernským válečným houfům, a&#160;jeho armáda za voj nejstatečnější a&#160;nejosvědčenější.</p>
			<p class="MLP_text ParaOverride-1">Válečná kořist tu ležela na hromadě: fůra knoflíků a&#160;šňůrek, tkaniček, přezek a&#160;jiných nejroztodivnějších předmětů, protože bylo zabaveno všechno, co měli zajatci poschováváno po kapsách, s&#160;výjimkou kapesníků. Bylo tu vidět malé vepřové kůstky, uprostřed provrtané a&#160;navlečené na dvojité vlněné šňůrce, která se stáčela a&#160;roztáčela a&#160;uváděla tím kůstku do pohybu (této hračce se říkalo vrtítko), dál zde bylo vidět kuličky, nože, či přesněji řečeno něco jako čepele zasazené ve všelijakých podivných střenkách, bylo tu také pár klíčů na otvírání sardinek, olověná figurka kmotra Koliky v&#160;intimním podřepu a&#160;pár dutých pukaček na střílení hrachem. To všechno, nahromaděné bez ladu a&#160;skladu, mělo buď obohatit obecní poklad, nebo se mělo rozdělit losem.</p>
			<p class="MLP_text ParaOverride-1">Ale poklad teď bude rázem určitě zdvojnásoben. A&#160;pozítří se právě měl pokladníkovi platit druhý válečný poplatek.</p>
			<p class="MLP_text ParaOverride-1">Janek si vzpomněl na svůj původní nápad. Co kdyby se těch peněz použilo na uspořádání hostiny?</p>
			<p class="MLP_text ParaOverride-1">Protože byl muž činu, zeptal se okamžitě svých vojáků, jaké obnosy bude moci pokladník vybrat.</p>
			<p class="MLP_text ParaOverride-1">„Kdo nemá sou na válečnou daň?“</p>
			<p class="MLP_text ParaOverride-1">Nikdo ani nemukl. Všichni rozuměli. „Zvedněte ruku, kdo nemá svůj sou na daň!“</p>
			<p class="MLP_text ParaOverride-1">Žádná ruka se nezvedla. Rozhostilo se nábožné ticho. Bylo to možné? Všichni tedy našli způsob, jak získat svůj „grošík“. Generálovy rady přinesly ovoce a&#160;on také svým oddílům vřele blahopřál:</p>
			<p class="MLP_text ParaOverride-1">„Tak vidíte, že nejste tak pitomí, jak jste si myslili, co! Stačí chtít, a&#160;člověk vždycky něco najde. Jenomže nesmí bejt bambula, poněvadž jinak je v&#160;životě vždycky bitej.</p>
			<p class="MLP_text ParaOverride-1">Tadyhle,“ řekl a&#160;ukázal na tučnou kořist, „tady je toho aspoň za čtyřicet sou, no! A&#160;poněvadž jsme teda byli dost stateční, pánové, abysme si to vydobyli vlastníma pěstma, tak za to nemusíme utrácet svý prachy.</p>
			<p class="MLP_text ParaOverride-1">Zejtra vybereme dalších pětačtyřicet sou. Na oslavu vítězství a&#160;glajchy na našem domě uspořádáme příští čtvrtek odpoledne společně velkej flám.</p>
			<p class="MLP_text ParaOverride-1">Co vy na to?“</p>
			<p class="MLP_text ParaOverride-1">„Jo! Jo! Výborně! Správně!“ křičelo, ječelo, řvalo čtyřicet hlasů! „Správně! Ať žije oslava! Ať žije flám!“</p>
			<p class="MLP_text ParaOverride-1">„A&#160;teď do boudy!“ velel vůdce. „Cinkale, podej mi svou čepici, ať tam můžu dát kořist, pak to přidáme do kasičky.</p>
			<p class="MLP_text ParaOverride-1">Není tam už nikdo?“ zeptal se a&#160;ukázal na velranský les.</p>
			<p class="MLP_text ParaOverride-1">Hejl pro jistotu vylezl na svůj dub.</p>
			<p class="MLP_text ParaOverride-1">„Ani nápad,“ hlásil po chvíli pátrání. „Po takovým nářezu utekli jako zajíci.“</p>
			<p class="MLP_text ParaOverride-1">Lovernská armáda ještě zastihla v&#160;boudě Boubelu, Gambettu a&#160;Marii, kteří se právě chystali k&#160;odchodu. Raněný, který předtím hojně krvácel, měl nos celý modrý a&#160;napuchlý jako bramboru, ale nenaříkal si příliš, protože v&#160;duchu myslel na to, kolik kštic svými prsty vykrákal a&#160;jak úctyhodný počet ran pěsti uštědřil stejnou měrou napravo i&#160;nalevo.</p>
			<p class="MLP_text ParaOverride-1">Podle dohody se mělo říkat, že utíkal a&#160;upadl přes kládu a&#160;neměl už čas zakrýt si rukama obličej.</p>
			<p class="MLP_text ParaOverride-1">Ve čtvrtek už bude zdravý a&#160;bude moci slavit s&#160;ostatními. A&#160;protože byl v&#160;tomto případě nejvíc postižen, vynahradí se mu to v&#160;naturáliích při rozdělování zásob.</p>
			<p class="MLP_text ParaOverride-1">Na druhý den, když už měl Cinkal vybrané peníze, uvedli s&#160;Jankem a&#160;ostatními na přetřes způsob, jak jich použít.</p>
			<p class="MLP_text ParaOverride-1">Dělaly se návrhy.</p>
			<p class="MLP_text ParaOverride-1">„Ať se koupí čokoláda!“</p>
			<p class="MLP_text ParaOverride-1">S&#160;tímto nákupem souhlasili všichni.</p>
			<p class="MLP_text ParaOverride-1">„Počítejme!“ řekl Souška. „Desetižebírková tabulka stojí osm sou: každej musí dostat dost velkej kousek; tři tabulky mají třicet žebírek, to bude dělat na každýho přes půl žebírka. Jo,“ pokračoval, když to přepočítal, „tak připadnou na každýho dvě třetiny žebírka, to je dobrý.</p>
			<p class="MLP_text ParaOverride-1">Budeme ji jíst jen tak bez ničeho nebo s&#160;chlebem. Tři tabulky po osmi sou. To dělá čtyřiadvacet sou. Z&#160;pětačtyřiceti nám zbyde jedna­dvacet sou.</p>
			<p class="MLP_text ParaOverride-1">Co se koupí za ty?“</p>
			<p class="MLP_text ParaOverride-1">„Marcipán!“</p>
			<p class="MLP_text ParaOverride-1">„Sušenky!“</p>
			<p class="MLP_text ParaOverride-1">„Bonbóny!“</p>
			<p class="MLP_text ParaOverride-1">„Sardinky!“</p>
			<p class="MLP_text ParaOverride-1">„Máme jenom jednadvacet sou!“ zdůraznil Janek.</p>
			<p class="MLP_text ParaOverride-1">„Musejí se koupit sardinky,“ přemlouval je Cinkal. „Sardinky jsou dobrý. Jo, ty, Vokále, nevíš, co to je? Tak to jsou, člověče, takový malý rybičky bez hlavy, zavařený v&#160;plechový škatulce, ale to je ti příšerně dobrý. Jenomže u&#160;nás doma je moc nekupujeme, ‚páč‘ je to drahý.</p>
			<p class="MLP_text ParaOverride-1">Pojďte si jednu krabičku koupit, nechcete? Je jich tam tak deset dvanáct a&#160;někdy patnáct, tak se o&#160;ně podělíme.“</p>
			<p class="MLP_text ParaOverride-1">„Jo, já jsem pro, ono je to fakt dobrý,“ přidal polínko Buřinka, „a&#160;ten olej taky, kluci, já vám mám ten olej ze sardinek děsně rád, a&#160;když je máme, tak vždycky vylizuju krabičku: to se s&#160;olejem na salát nedá srovnat.“</p>
			<p class="MLP_text ParaOverride-1">A&#160;tak bylo odhlasováno zakoupení jedné krabičky sardinek za jedenáct sou.</p>
			<p class="MLP_text ParaOverride-1">Zbývalo tedy deset sou.</p>
			<p class="MLP_text ParaOverride-1">Souška na to upozornil a&#160;připojil zároveň svůj názor.</p>
			<p class="MLP_text ParaOverride-1">„Udělali bysme dobře, kdybysme koupili něco, co se dá snadnějc rozdělit a&#160;čeho by za jeden sou bylo víc kousků.“</p>
			<p class="MLP_text ParaOverride-1">Nabízely se bonbóny (ty malinké kulaté) a&#160;pak také sladké dřevo, které se tak dobře cucalo a&#160;žvýkalo ve škole v&#160;úkrytu za otevřeným pultíkem.</p>
			<p class="MLP_text ParaOverride-1">„Tak to rozdělme,“ rozhodl Janek. „Za pět sou bonbónů, za pět sou sladkýho dřeva.</p>
			<p class="MLP_text ParaOverride-1">Tohle je teda vyřízený, ale to není všecko, víte. Ve sklepě se budou muset štípnout jabka a&#160;hrušky, upečeme si taky nějaký brambory a&#160;Hejl nadělá cigára z&#160;plamínku.“</p>
			<p class="MLP_text ParaOverride-1">„Bude se taky muset něco pít,“ prohlásil Bouřka.</p>
			<p class="MLP_text ParaOverride-1">„Nemohli bysme sehnat trochu vína?“</p>
			<p class="MLP_text ParaOverride-1">„A&#160;co trochu kořalky?“</p>
			<p class="MLP_text ParaOverride-1">„A&#160;rybízovej likér?“</p>
			<p class="MLP_text ParaOverride-1">„Nebo sirup?“</p>
			<p class="MLP_text ParaOverride-1">„Co ‚gernadínu‘?“</p>
			<p class="MLP_text ParaOverride-1">„To je zatraceně těžký!“</p>
			<p class="MLP_text ParaOverride-1">„Já vím, kde je doma na půdě demižon s&#160;kořalkou,“ oznámil Janek, „když se mně podaří z&#160;něho flašku líznout, tak se nebojte, kořalka bude, ale s&#160;vínem je to nazadrmo!“</p>
			<p class="MLP_text ParaOverride-1">„Stejně nemáme skleničky.“</p>
			<p class="MLP_text ParaOverride-1">„Budeme si muset do něčeho dát aspoň vodu.“</p>
			<p class="MLP_text ParaOverride-1">„Jsou tam ty kastroly!“</p>
			<p class="MLP_text ParaOverride-1">„Ty nejsou dost velký!“</p>
			<p class="MLP_text ParaOverride-1">„Kdybysme si mohli sehnat nějakej soudeček nebo aspoň nějakou starou konev!“</p>
			<p class="MLP_text ParaOverride-1">„Konev! Co ta stará konev ve škole, co je tam vzadu na chodbě, co kdybysme ji lízli? Je v&#160;ní díra a&#160;je plná prachu, ale to nejsou žádný kumšty: díra se ucpe kolíčkem a&#160;konev se celá vydrhne pískem. Nešlo by to?“</p>
			<p class="MLP_text ParaOverride-1">„Jo, to je dobrej nápad,“ souhlasil Janek. „Já jsem dneska ve čtyři na řadě na zametání, a&#160;až půjdu vyhodit to, co nasmetám, strčím tu konev za zeď školního dvora. Dneska v&#160;noci se pro ni stavím a&#160;prozatím ji schovám do Lípy; zítra si ji vememe.</p>
			<p class="MLP_text ParaOverride-1">S&#160;těma nákupama to uděláme takhle: já koupím jednu čokoládu, jednu koupí Bouřka a&#160;jednu Cinkal; Souška koupí sardinky, Boubela bonbóny a&#160;Gambetta sladký dřevo. A&#160;tak nikomu nic nenapadne. A&#160;to všecko i&#160;s&#160;jabkama a&#160;s&#160;bramborama a&#160;se vším, co budeme moct splašit, sneseme do našeho domu.</p>
			<p class="MLP_text ParaOverride-1">Jo, málem bych byl zapomněl! Cukr! Koukejte doma štípnout trochu cukru k&#160;tý kořalce&#160;– když nějakou budeme mít. Budeme si ho tam namáčet.</p>
			<p class="MLP_text ParaOverride-1">Lohnout cukr je docela jednoduchý&#160;– stačí, když se máma obrátí zády.“</p>
			<p class="MLP_text ParaOverride-1">Žádné z&#160;těchto znamenitých doporučení neupadlo v&#160;zapomnění: každý na sebe vzal nějaké zvláštní poslání a&#160;snažil se je svědomitě splnit. A&#160;ve čtvrtek odpoledne vítali Janek, Hejl, Cinkal, Souška a&#160;Bouřka, kteří přišli už dřív, své kamarády, scházející se po jednom nebo po malých skupinkách, s&#160;kapsami plnými až nacpanými, nacpanými k&#160;prasknutí.</p>
			<p class="MLP_text ParaOverride-1">Vůdcové však svým hostům také připravili nejedno překvapení.</p>
			<p class="MLP_text ParaOverride-1">Jasný oheň, jehož plamen šlehal přes metr vysoko, naplňoval boudu hřejivým jasem, ve kterém se měňavě mihotaly zářivé barvy obrázků.</p>
			<p class="MLP_text ParaOverride-1">Na hrubém stole byly místo ubrusů rozprostřeny noviny a&#160;na nich byly krásně rozestavěny nakoupené zásoby. A&#160;vzadu, jaká radost, jaký triumf, tyčily se elegantní tvary tří plných lahví, tří tajuplných lahví, geniálně zcizených bratry Bouřky a&#160;Jankem.</p>
			<p class="MLP_text ParaOverride-1">V&#160;jedné byla kořalka, ve dvou víno.</p>
			<p class="MLP_text ParaOverride-1">Na kamenném podstavci stála konev, vyleštěná a&#160;jako nová, všechny její vypoukliny se jen leskly a&#160;hrdě z&#160;ní trčelo nablýskané hrdlo, kterým se bude vylévat průzračná a&#160;čirá voda ze sousedního pramene; pod horkým popelem praskala hromada brambor.</p>
			<p class="MLP_text ParaOverride-1">Jaký krásný den!</p>
			<p class="MLP_text ParaOverride-1">Rozumělo se samo sebou, že všecko se rozdělí, každý si nechá jenom svůj chleba. Vedle tabulek čokolády a&#160;krabičky sardinek také za chvilku vyrostla hromádka kostek cukru, které Souška pečlivě spočítal.</p>
			<p class="MLP_text ParaOverride-1">Jablek bylo tolik, že se ani nemohla vejít na stůl. Provedli to zkrátka všecko znamenitě, ale i&#160;tentokrát zlomil všechny rekordy generál se svou lahví kořalky.</p>
			<p class="MLP_text ParaOverride-1">„Každej dostane cigáro,“ oznámil ještě Hejl a&#160;širokým gestem ukázal na krásně srovnanou hromádku svitků z&#160;plamínku, pečlivě vybraných, bez suků, pěkně hlaďoučkých, se dvěma krásnými kulatými dírkami, které napovídaly, že to dobře potáhne.</p>
			<p class="MLP_text ParaOverride-1">Jedni se drželi v&#160;boudě, jiní tudy jen procházeli; chodilo se sem a&#160;tam, bylo mnoho smíchu a&#160;přátelských šťouchanců do břicha a&#160;veselého drcání do zad a&#160;blahopřání.</p>
			<p class="MLP_text ParaOverride-1">Tak co, starouši, jak se vede?</p>
			<p class="MLP_text ParaOverride-1">Jsme my to ale kabrňáci, co?</p>
			<p class="MLP_text ParaOverride-1">To si užijeme!</p>
			<p class="MLP_text ParaOverride-1">Bylo dohodnuto, že oslava začne, až budou upečené brambory: Hejl a&#160;Buřinka je hlídali, odhrnovali popel, odhazovali uhlíky a&#160;co chvíli si proutkem přitáhli pár těch chutných hlíz a&#160;konečky prstů je ohmatávali: často se spálili, otřepávali si ruce, ofoukávali si nehty, ale přitom stále přikládali.</p>
			<p class="MLP_text ParaOverride-1">Janek, Cinkal, Bouřka a&#160;Souška zatím vypočítali, na kolik jablek a&#160;kostek cukru bude mít každý právo, a&#160;rozdělili stejným dílem všechny tabulky čokolády, bonbóny a&#160;kousky sladkého dřeva.</p>
			<p class="MLP_text ParaOverride-1">Velké vzrušení se jich zmocnilo, když otvírali krabičku sardinek: budou to ty malé, nebo ty velké? Dají se rovnoměrně rozdělit mezi všechny?</p>
			<p class="MLP_text ParaOverride-1">Souška nadzvedl špičkou nože horní vrstvu a&#160;počítal: „Osm, devět, deset, jedenáct! Jedenáct,“ opakoval zamyšleně. „Tak to máme třikrát jedenáct, to je třiatřicet, čtyřikrát jedenáct je čtyřiačtyřicet!</p>
			<p class="MLP_text ParaOverride-1">Hernajs, a&#160;nás je pětačtyřicet, o&#160;jednoho víc. Jeden se bude muset minout bez sardinky.“</p>
			<p class="MLP_text ParaOverride-1">Buřinka, sedící na bobku u&#160;ohniště, zaslechl toto ponuré zvolání a&#160;jedním mávnutím ruky a&#160;jedním slovem odstranil nesnáz a&#160;vyřešil celý problém:</p>
			<p class="MLP_text ParaOverride-1">„Tak já si nevemu, jo?“ vykřikl. „A&#160;vy mi dáte na vylízání krabičku s&#160;olejem, to mně přijde stejně k&#160;chuti! Šlo by to takhle?“</p>
			<p class="MLP_text ParaOverride-1">Jestli by to šlo? Bylo to přímo úžasné řešení!</p>
			<p class="MLP_text ParaOverride-1">„Já myslím, že brambory už jsou upečený,“ hlásil Hejl a&#160;odhrnul napolo spálenou lískovou vidlicí řeřavé uhlíky, aby se dostal ke kořisti.</p>
			<p class="MLP_text ParaOverride-1">„Tak ke stolu!“ zvolal Janek.</p>
			<p class="MLP_text ParaOverride-1">Pak přistoupil ke vchodu:</p>
			<p class="MLP_text ParaOverride-1">„Tak co, vy tady, vy jste neslyšeli? Povídám, ke stolu! Hoďte sebou! Koukáte, jako když se za příčinou úmrtí dále nevrtí.</p>
			<p class="MLP_text ParaOverride-1">To se má jít pro prápor nebo co?“</p>
			<p class="MLP_text ParaOverride-1">A&#160;všichni se natlačili do boudy.</p>
			<p class="MLP_text ParaOverride-1">„Ať si každej sedne na svý místo,“ kázal vůdce, „bude se rozdělovat.</p>
			<p class="MLP_text ParaOverride-1">Napřed brambory, musí se začít s&#160;něčím teplým, to je lepší a&#160;taky je to víc nóbl, tak se to dělá na slavnostních večeřích!“</p>
			<p class="MLP_text ParaOverride-1">A&#160;čtyřicet rozpustů sedělo jako egyptské sochy: byli vyřízení jako podle pravítka, s&#160;nohama u&#160;sebe a&#160;koleny ohnutými v&#160;pravém úhlu, každý držel v&#160;ruce svůj krajíc chleba a&#160;čekal na rozdělování.</p>
			<p class="MLP_text ParaOverride-1">Odbývalo se v&#160;nábožném tichu: ti, kteří byli obslouženi naposled, pokukovali hladově po těch šedivých koulích, jejichž matně bílá kouřící dužina kolem sebe šířila vůni tak dobrou, zdravou a&#160;pronikavou, až se sliny sbíhaly.</p>
			<p class="MLP_text ParaOverride-1">Odhrnul jsi slupku, kousl jsi do masa a&#160;spálil ses a&#160;ucukl a&#160;brambora ti někdy upadla na kolena, kde ji čilá ruka zavčas zachytila; byla to dobrota! A&#160;všichni se smáli a&#160;dívali se po sobě, všemi otřásalo nakažlivé veselí a&#160;jazyky se začínaly rozvazovat.</p>
			<p class="MLP_text ParaOverride-1">Občas se někdo šel napít z&#160;konve.</p>
			<p class="MLP_text ParaOverride-1">Piják se ústy přisál jako sosáčkem k&#160;plechovému hrdlu, pořádně se nadechl a&#160;s&#160;plnou pusou a&#160;nadmutými tvářemi všechno spolkl, zakuckal se nebo vyprskl gejzír vody, když vybuchl smíchy nad vtipkováním kamarádů.</p>
			<p class="MLP_text ParaOverride-1">Napije se? Nenapije se? Vsaď se, že jo! Vsaď se, že ne!</p>
			<p class="MLP_text ParaOverride-1">Pak přišly na řadu sardinky.</p>
			<p class="MLP_text ParaOverride-1">Souška posvátně rozdělil každou rybičku na čtyři díly; postupoval se žádoucí péčí a&#160;přesností, aby se částečky nedrobily, a&#160;každému přidělil příslušný díl. Nožem je jemně bral z&#160;krabičky, kterou nosil Cinkal, a&#160;pokládal každému na chléb zákonitou porci. Vypadal jako kněz, který věřícím uděluje svaté přijímání.</p>
			<p class="MLP_text ParaOverride-1">Nikdo se svého kousku ani nedotkl, dokud nebyli obslouženi všichni. Podle dohody dostal Buřinka krabičku s&#160;olejem a&#160;několika kousíčky kůžičky, které v&#160;něm plavaly.</p>
			<p class="MLP_text ParaOverride-1">Nebylo toho moc, ale bylo to strašně dobré! Člověk to musel vychutnat. A&#160;každý očichával, omakával a&#160;olizoval kousek, který měl na chlebu, blahopřál si ke svému štěstí, těšil se na požitek, který bude mít, až to sousto začne žvýkat, a&#160;už předem byl smutný, že to potrvá jen tak krátce. Jedno polknutí a&#160;bude po všem! Nikdo se nemohl odhodlat dát se do toho doopravdy. Vždyť ten kousíček byl tak maličký! Musel se vychutnávat, vychutnávat, a&#160;tak se vychutnávalo očima, rukama, špičkou jazyka, nosem, ano, hlavně nosem, až do chvíle, kdy se jich Buřinka, který vytíral a&#160;vycucával kouskem chlebové střídky svůj zbytek „šťávičky“, ironicky zeptal, jestli si z&#160;těch svých rybiček chtějí udělat ostatky. V&#160;tom případě prý by stačilo odnést ty kousky k&#160;farářovi, aby je mohl přidat k&#160;těm králičím kostem, co je dává oblizovat těm starejm nebeskejm kozám a&#160;přitom jim říká „Paštěkum“ (bezpochyby Pax tecum).</p>
			<p class="MLP_text ParaOverride-1">A&#160;tak se dali do jídla, pomalu, bez chleba, po maličkých stejných kousíčkách, vysávajíce nejdřív šťávu, vnímajíce každou papilou, převalujíce pod jazykem rozmělněné sousto, zatopené a&#160;ponořené v&#160;přívalu slin, znovu je sežvýkávajíce a&#160;nakonec je jen neradi polykajíce.</p>
			<p class="MLP_text ParaOverride-1">Tak nábožně to skončilo. Vokál pak prohlásil, že to fakt bylo zatra­ceně dobré, ale že to zkrátka smrdělo málem.</p>
			<p class="MLP_text ParaOverride-1">Jako moučník tu byly bonbóny a&#160;sladké dřevo se mělo žvýkat na zpáteční cestě. Zbývala jablka a&#160;čokoláda.</p>
			<p class="MLP_text ParaOverride-1">„Jo, ale nebude se už brzy pít?“ dožadoval se Boubela.</p>
			<p class="MLP_text ParaOverride-1">„Tam máš konev,“ odpověděl Bouřka vesele.</p>
			<p class="MLP_text ParaOverride-1">„Až za chvíli,“ kázal Janek. „Víno a&#160;šňába přijdou až nakonec, k&#160;cigáru.“</p>
			<p class="MLP_text ParaOverride-1">„Teď si dáme čokoládu!“</p>
			<p class="MLP_text ParaOverride-1">Každý dostal svůj díl, někdo ve dvou kouscích, někdo v&#160;jednom.</p>
			<p class="MLP_text ParaOverride-1">To byl hlavní chod; jedl se s&#160;chlebem. Ale někteří, bezpochyby ti nejrafinovanější, snědli raději napřed suchý chléb a&#160;čokoládu pak.</p>
			<p class="MLP_text ParaOverride-1">Zuby chroupaly a&#160;žvýkaly, oči zářily. Plameny z&#160;ohniště, oživené otýpkou chrastí, ozařovaly tváře a&#160;propůjčovaly rtům svěží červeň. Mluvilo se o&#160;minulých bitvách, budoucích bojích a&#160;příštích vítězstvích; začínali mávat pažemi, šoupat nohama a&#160;kroutit trupy.</p>
			<p class="MLP_text ParaOverride-1">Přišel čas servírovat jablka a&#160;víno.</p>
			<p class="MLP_text ParaOverride-1">„Každej se napije po řadě z&#160;toho malýho kastrólku,“ navrhl Hejl.</p>
			<p class="MLP_text ParaOverride-1">Ale Souška opovržlivě namítl:</p>
			<p class="MLP_text ParaOverride-1">„Ani nápad! Každej bude mít svou sklenici!“</p>
			<p class="MLP_text ParaOverride-1">Toto tvrzení způsobilo mezi hodovníky nemalý rozruch.</p>
			<p class="MLP_text ParaOverride-1">„Sklenici? Ty máš nějaký sklenice? Každej že bude mít svou skle­nici! Ty ses zbláznil, Souško! Jak to?“</p>
			<p class="MLP_text ParaOverride-1">„Ha, ha!“ vysmíval se jim kamarád. „Chytrost nejsou žádný čáry! A&#160;co jabka, co?“</p>
			<p class="MLP_text ParaOverride-1">Nikdo nechápal, kam Souška míří.</p>
			<p class="MLP_text ParaOverride-1">„Vy jste ale stádo vrtáků!“ napadl neuctivě celou společnost. „Vemte si nože a&#160;udělejte to jako já!“</p>
			<p class="MLP_text ParaOverride-1">Vynálezce přitom vzal do ruky kudlu a&#160;okamžitě vyhloubil v&#160;pružné dužině krásného červeného jablíčka díru, kterou pečlivě vydlabal a&#160;tak vyrobil z&#160;krásného naříznutého plodu číši.</p>
			<p class="MLP_text ParaOverride-1">„No tohle, ten Souška je ale fiškus! To je ohromný!“ volal nadšeně Janek.</p>
			<p class="MLP_text ParaOverride-1">A&#160;okamžitě kázal rozdat jablka. Každý se dal do vyřezávání svého poháru, zatímco Souška výmluvně a&#160;triumfálně vysvětloval:</p>
			<p class="MLP_text ParaOverride-1">„Když jsem chodil na pastvu a&#160;měl jsem žízeň, tak jsem si vždycky takhle vydlabal velký jabko a&#160;podojil jsem do něho krávu a&#160;hned jsem měl šálek teplýho mlíka.“</p>
			<p class="MLP_text ParaOverride-1">Když si každý vyrobil svou číši, odzátkovali Bouřka a&#160;Janek obě láhve vina. Rozdělili si hodovníky. Láhev Bouřkova, o&#160;něco větší než ta druhá, měla ukojit třiadvacet válečníků, generálova láhev dvaadvacet. Skleničky byly naštěstí malé a&#160;dělení spravedlivé; je to alespoň pravděpodobné, protože nezavdalo příčinu k&#160;žádným stížnostem.</p>
			<p class="MLP_text ParaOverride-1">Když měl každý nalito, pozvedl Janek své plné jablko a&#160;pronesl tento obvyklý přípitek, prostý a&#160;stručný:</p>
			<p class="MLP_text ParaOverride-1">„A&#160;teďka na naše zdraví, pánové, a&#160;do prdele Velraňáci!“</p>
			<p class="MLP_text ParaOverride-1">„Na tvý zdraví!“</p>
			<p class="MLP_text ParaOverride-1">„Na naše!“</p>
			<p class="MLP_text ParaOverride-1">„Ať žijem!“</p>
			<p class="MLP_text ParaOverride-1">„Ať žije Lovern!“</p>
			<p class="MLP_text ParaOverride-1">Přiťukli si jablky, pozvedli číše, zahulákali řadu urážek na adresu nepřítele, vychválili odvahu, sílu a&#160;hrdinství Lovernu a&#160;pak vypili, vylízali a&#160;vycucali jablko až do dna jeho dužiny.</p>
			<p class="MLP_text ParaOverride-1">„Co kdybysme si teď něco zazpívali!“ navrhl Buřinka.</p>
			<p class="MLP_text ParaOverride-1">„Hejle, zpívej! Tu tvoji!“</p>
			<p class="MLP_text ParaOverride-1">A&#160;Hejl zanotoval:</p>
			<p class="MLP_verse_-I-_-12-12- ParaOverride-1">Nic tak nezdobí rodnou hroudu<br/>jako kanonýr na velbloudu!</p>
			<p class="MLP_text ParaOverride-1">„To je škoda, že není delší! Taková pěkná!“</p>
			<p class="MLP_text ParaOverride-1">„Tak si zazpíváme všichni společně Plavovlásku. Tu umí každej. Pojďte! Jedna! Dvě!“</p>
			<p class="MLP_text ParaOverride-1">A&#160;všecky ty mladistvé hlasy zahlaholily z&#160;plných plic tu starou píseň:</p>
			<p class="MLP_verse_-I-_-12-12- ParaOverride-1">V&#160;zahrádce otce mého<br/>jsou bezy samý květ,<br/>tam křepelčí je hnízdo<br/>a&#160;hnízdo hrdliček.<br/>Moje plavovlásko, sladko je tě milovat,<br/>moje plavovlásko, sladko s&#160;tebou spát.<br/>Tam křepelčí je hnízdo<br/>a&#160;hnízdo hrdliček<br/>a&#160;sivé holubičky<br/>zní ve dne v&#160;noci zpěv.<br/>Moje plavovlásko, sladko je tě milovat,<br/>moje plavovlásko, sladko s&#160;tebou spát.<br/>Ta sivá holubička<br/>dnem nocí cukruje,<br/>děvčátka bez milého<br/>snad ona lituje.</p>
			<p class="MLP_text ParaOverride-1">Když ji dozpívali, chtěli začít nějakou jinou, a&#160;tak zanotoval Cinkal:</p>
			<p class="MLP_verse_-I-_-12-12- ParaOverride-1">Tambor jak květ se vracel z&#160;vojny zpátky,<br/>se vracel z&#160;vojny zpátky<br/>a&#160;bim a&#160;bum a&#160;ratata bum…</p>
			<p class="MLP_text ParaOverride-1">Ale pak ho nechali v&#160;půli cesty, protože teď, když se napili, potřebovali něco jiného, něco lepšího.</p>
			<p class="MLP_text ParaOverride-1">„Hejle, řekni nám ‚<span class="MLP_znak_kurziva_11b">Madlenka jela do Říma</span>‘.“</p>
			<p class="MLP_text ParaOverride-1">„Ale ne, já znám jenom dva kousky ze dvou slok, to nestojí za to, a&#160;stejně ji nikdo nezná! Když rekruti vidí, že se chceme přitočit a&#160;poslouchat, tak nechají zpívání a&#160;řeknou nám, abysme odprejskli.“</p>
			<p class="MLP_text ParaOverride-1">„Tak to asi bude nějaká legrace.“</p>
			<p class="MLP_text ParaOverride-1">„Ba ne, já spíš myslím, že jsou tam nějaký sviňačinky.</p>
			<p class="MLP_text ParaOverride-1">Je tam nějaký ohromný místo, ale já nevím, co to je, kam je nacpaná ta Madlenka a&#160;Istitut a&#160;Pateon a&#160;pluk pěchoty s&#160;bajonetem na hlavni a&#160;ještě fůra nějakejch jinejch krámů, ale já si to nemůžu přesně vzpomenout.“</p>
			<p class="MLP_text ParaOverride-1">„Pozdějc, až budeme rekruti, tak se ji taky naučíme, no,“ chlácholil Buřinka své kamarády, aby je povzbudil k&#160;trpělivosti.</p>
			<p class="MLP_text ParaOverride-1">Pak se ještě pokusili rozpomenout se na tu písničku, co zpívá Debíz, když se ožere:</p>
			<p class="MLP_verse_-I-_-12-12- ParaOverride-1">Cibulová polívka, to je bujón demokrata…</p>
			<p class="MLP_text ParaOverride-1">Pak ještě horko těžko zahulákali popěvek pytláka Kinkina:</p>
			<p class="MLP_verse_-I-_-12-12- ParaOverride-1">Protože ráj hopla hej,<br/>protože ráj hopla hej,<br/>protože ráj<br/>opilcům je zaslíbenej.</p>
			<p class="MLP_text ParaOverride-1">A&#160;pak, protože byli znaveni a&#160;sbor nějak selhával, nastalo krátké, užaslé ticho.</p>
			<p class="MLP_text ParaOverride-1">Boubela je chtěl přerušit, a&#160;tak navrhl:</p>
			<p class="MLP_text ParaOverride-1">„Co kdybysme dělali nějaký kousky?“</p>
			<p class="MLP_text ParaOverride-1">„Třeba stínový obrázky!“</p>
			<p class="MLP_text ParaOverride-1">„Co kdybysme hráli na ‚všecko lítá, co peří má‘?“ navrhoval jiný.</p>
			<p class="MLP_text ParaOverride-1">„Prosím tě, takovou holčičí hru! To bysme už rovnou mohli skákat přes švihadlo.“</p>
			<p class="MLP_text ParaOverride-1">„A&#160;co naše kořalka, sakra!“ zařval Janek.</p>
			<p class="MLP_text ParaOverride-1">„A&#160;co moje cigára!“ přidal se Hejl.</p>
		</div>
</body>
</html>