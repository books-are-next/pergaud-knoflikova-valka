<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">7 <br/>Trampoty jednoho pokladníka</p>
			<p class="MLP_citat ParaOverride-1">Nebývá vždy dobré zastávat dva úřady.</p>
			<p class="MLP_citat_autor ParaOverride-1">— LA FONTAINE (Oba mezci)</p>
			<p class="MLP_text_bez1radku ParaOverride-1">Když se na druhý den ráno pokladník usadil na své místo v&#160;zadní lavici, jal se uvádět do pořádku svou účetní knihu. Netřeba podotýkat, že předtím už stokrát spočítal, přepočítal a&#160;zkontroloval stav pokladu svěřeného jeho péči.</p>
			<p class="MLP_text_-0-12- ParaOverride-1">Začal tedy zpaměti podrobně zapisovat do sloupce příjmů tyto položky</p>
			<p class="MLP_text_uprostred_-I- ParaOverride-1">Pondělí</p>
			<p class="MLP_text_-I-_-12-0- ParaOverride-1">Dostal od Švidroně</p>
			<p class="MLP_verse_-I-_-0-12- ParaOverride-1">Knoflík od kalhot<br/>Provázek od biče dlouhej jako ruka</p>
			<p class="MLP_text_-I- ParaOverride-1">Dostal od Vokála</p>
			<p class="MLP_verse_-I-_-0-12- ParaOverride-5">Starej podvazek od jeho mámy, ze kterýho se dá<br/> &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;udělat pár náhradních<br/>Tři knoflíky od košile</p>
			<p class="MLP_text_-I- ParaOverride-1">Dostal od Batiho</p>
			<p class="MLP_verse_-I-_-0-12- ParaOverride-1">Jedna sichrhajcka<br/>Jedna stará kožená tkanička do bot</p>
			<p class="MLP_text_-I- ParaOverride-1">Dostal od Feliho</p>
			<p class="MLP_verse_-I-_-0-12- ParaOverride-1">Dva kousky provázku, dohromady tak velký jako já<br/>Jeden knoflík od kazajkyDva knoflíky od košile</p>
			<p class="MLP_text_uprostred_-I- ParaOverride-1">Úterý</p>
			<p class="MLP_seznam_dalsi_odstavce ParaOverride-6"><span class="MLP_znak_kurziva_11b">&#160;</span></p>
			<p class="MLP_seznam_dalsi_odstavce ParaOverride-6"><span class="MLP_znak_kurziva_11b">Získáno v&#160;bitvě na Hůrce od zajatce Prcka od Brodu Jankem, Hejlem a&#160;Bouřkou</span></p>
			<p class="MLP_verse_-I-_-0-12- ParaOverride-1">Pár dobrejch tkaniček do bot<br/>Jeden podvazek<br/>Kus tkanice<br/>Sedm knoflíků od kalhot<br/>Jedna přezka zezadu<br/>ŠleJedna přezka od haleny<br/>Dva černý skleněný knoflíky od haleny<br/>Tři knoflíky z&#160;trika<br/>Pět knoflíků od košile<br/>Čtyři knoflíky od kazajky<br/>Jeden sou</p>
			<p class="MLP_text_-I- ParaOverride-1">Celkem dělá poklad</p>
			<p class="MLP_verse_-I-_-0-12- ParaOverride-1">Tři sou pro případ maléru<br/>Šedesát knoflíků od košile</p>
			<p class="MLP_text">Dělá to vážně šedesát knoflíků? napadlo ho najednou. Starej mě nevidí! Co kdybych to přepočítal?</p>
			<p class="MLP_text ParaOverride-1">Strčil ruku do kapsy nabité pokladem, který tam byl rozptýlen a&#160;smíchán s&#160;jeho majetkem osobním, protože jeho sestra Marie neměla ještě čas vyrobit slíbený pytlík: tato práce se totiž musela dělat potají a&#160;její bratr se minulý večer vrátil příliš pozdě domů.</p>
			<p class="MLP_text ParaOverride-1">Kapsu s&#160;knoflíky měl Cinkal ucpanou kapesníkem. Jak pospíchal, aby si ověřil správnost svých výpočtů, vytáhl ho trochu bezmyšlenkovitě a&#160;příliš prudce a… bác…!&#160;– Jako oříšky nebo kuličky kutálely se po podlaze třídy všemi směry knoflíky z&#160;pokladu.</p>
			<p class="MLP_text ParaOverride-1">Ve třídě to tlumeně zašumělo, jak se to moře hlav naráz obrátilo.</p>
			<p class="MLP_text ParaOverride-1">„Co je to?“ zeptal se úsečně starý Simon, který už dva dny pozoroval podivné počínání svého žáka.</p>
			<p class="MLP_text ParaOverride-1">A&#160;už se k&#160;němu hrnul, aby na vlastní oči zjistil povahu přečinu, protože vzdor všem svým mravoučným kázáním (příběhu Georga Washingtona a&#160;sekyrky) neměl příliš mnoho důvěry v&#160;pravdomluvnost Cinkalovu a&#160;všech ostatních.</p>
			<p class="MLP_text ParaOverride-1">Janek měl tak právě čas udělat něco, nač jeho přítel ve svém rozrušení ani nepomyslel: shrábl chvějící se rukou účetní knihu a&#160;bleskurychle ji strčil do své přihrádky.</p>
			<p class="MLP_text ParaOverride-1">Ale tento pohyb neunikl bdělému oku učitelovu.</p>
			<p class="MLP_text ParaOverride-1">„Co to schováváte, Janku? Okamžitě mi to ukažte, nebo vás nechám celý týden po škole!“</p>
			<p class="MLP_text ParaOverride-1">Ukázat hlavní armádní knihu, vyjevit tajemství, které bylo silou a&#160;slávou lovernské armády? No prosím vás! To by Janek byl raději porodil několik ježků proti srsti, jak říkal elegantně Hejlův bratr. Ale být týden po škole…!</p>
			<p class="MLP_text ParaOverride-1">Jeho druhové sledovali úzkostlivě ten souboj.</p>
			<p class="MLP_text ParaOverride-1">Janek se prostě zachoval jako hrdina.</p>
			<p class="MLP_text ParaOverride-1">Nadzvedl znova příklop své přihrádky, otevřel dějiny Francie a&#160;podal starému Simonovi&#160;– obětuje tak na oltář své malé lovernské vlasti první, jeho srdci tak drahou zástavu své mladé lásky&#160;– podal tedy tomuto zlopověstnému učitelskému hanebníkovi obrázek, který mu na znamení svého slibu dala Cinkalova sestra: šarlatový tulipán (nebo maceška?) na azurovém pozadí, to vše ozdobeno, jak víme, vášnivým slovem: Na památku.</p>
			<p class="MLP_text ParaOverride-1">Janek si ostatně přísahal, že jestli učitel ten obrázek ihned neroztrhá, štípne mu ho z&#160;katedry při první příležitosti: hned jak na něm bude řada s&#160;uklízením nebo učitel z&#160;jakéhokoliv důvodu vytáhne paty ze třídy.</p>
			<p class="MLP_text ParaOverride-1">Jaké napětí, když se učitel vrátil na stupínek!</p>
			<p class="MLP_text ParaOverride-1">Pád knoflíků se tím však nevysvětlil.</p>
			<p class="MLP_text ParaOverride-1">Janek musel koktavě doznat, že chtěl obrázek vyměnit za knoflíky. Tento obchod však zůstával nadále podivný a&#160;záhadný.</p>
			<p class="MLP_text ParaOverride-1">„Co děláte se všemi těmi knoflíky v&#160;kapse?“ obrátil se starý Simon na Cinkala. „Vsadil bych se, že jste je vzal mamince. Upozorním ji na to… Jen počkejte, však uvidíme.</p>
			<p class="MLP_text ParaOverride-1">A&#160;pro začátek zůstanete dnes odpoledne oba hodinu po škole, protože vyrušujete při vyučování.“</p>
			<p class="MLP_text ParaOverride-1">„Hodinu po škole!“ říkali si ostatní. „Safra, to je průšvih. Vůdce a&#160;pokladník v&#160;loji… Jak se bít?“</p>
			<p class="MLP_text ParaOverride-1">Je pochopitelné, že ode dne své nešťastné porážky Hejl váhal vzít na sebe odpovědnost vrchního velitele. Kdyby Velraňáci přece jenom přišli…! Tak ať si jdou do pr… kýnka dubovýho!</p>
			<p class="MLP_text ParaOverride-1">Pravda, včera sice dostali na frak tak vydatně, že je krajně nepravděpodobné, aby dneska přišli zas, ale s&#160;takovými cvoky jeden nikdy neví!</p>
			<p class="MLP_text ParaOverride-1">„Kde vůbec jsou ty knoflíky?“ pokračoval starý Simon. Ale ať se sebevíc shýbal a&#160;narovnával si brýle a&#160;díval se pod lavice, žádný knoflík mu nepadl do zorného pole, neboť opatrní kamarádi je během jeho útoku pokradmu pečlivě posbírali a&#160;poschovávali v&#160;nejhlubších záhybech svých kapes. Bylo tedy nemožné, aby učitel zjistil, o&#160;kolik a&#160;jaké knoflíky šlo, takže zůstal i&#160;nadále na pochybách.</p>
			<p class="MLP_text ParaOverride-1">Ale když se ten starý ničema vrátil ke katedře, přetrhl&#160;– bezpochyby z&#160;pomstychtivosti&#160;– ve dví krásný obrázek od Marie Cinkalové a&#160;Janek nad tím zrudl zlostí a&#160;bolestí. Obě půlky pak učitel nedbale zahodil do koše na papír a&#160;vrátil se k&#160;přerušenému vyučování.</p>
			<p class="MLP_text ParaOverride-1">Souška, který věděl, jak velice Janek na svém obrázku lpí, upustil šikovně násadku, a&#160;jak se shýbal, aby ji zvedl, sebral bleskurychle oba cenné útržky a&#160;schoval je do učebnice.</p>
			<p class="MLP_text ParaOverride-1">Aby svému vůdci udělal radost, slepil pak tajně oba roztržené fragmenty s&#160;pomocí okrajků z&#160;poštovní známky a&#160;už o&#160;přestávce vrátil obrázek Jankovi, který byl tak překvapen, že se div nerozplakal radostí a&#160;dojetím, a&#160;nevěděl, jak by tomu dobrému Souškovi, tomu opravdovému příteli, vyjádřil svoje díky.</p>
			<p class="MLP_text ParaOverride-1">Ale záležitost s&#160;karcerem byla přesto velice protivná.</p>
			<p class="MLP_text ParaOverride-1">Jen aby neřekl nic u&#160;nás doma, pomyslel si Cinkal a&#160;svěřil své obavy Jankovi.</p>
			<p class="MLP_text ParaOverride-1">„Ale ne,“ uklidňoval ho vůdce, „ten už na to nebude myslet. Jenom dávej pozor, chovej se jaksepatří a&#160;nešahej si do kapes. Kdyby věděl, že tam toho máš ještě tolik…“</p>
			<p class="MLP_text ParaOverride-1">Jakmile se o&#160;přestávce sešli všichni na dvoře, vrátili dočasní držitelé knoflíků pokladníkovi všechny rozptýlené položky pokladu, které posbírali. Nikdo mu nevyčetl jeho neopatrnost, protože každý dobře cítil, jak těžkou odpovědnost na sebe vzal a&#160;co všechno mu ještě v&#160;budoucnu může způsobit tento úřad, který už mu vynesl hodinu karceru, nepočítaje ani výprask, který ještě může slíznout doma.</p>
			<p class="MLP_text ParaOverride-1">Cítil to i&#160;on sám a&#160;postěžoval si.</p>
			<p class="MLP_text ParaOverride-1">„Ne, fakt, na toho pokladníka si budete muset najít někoho jinýho. Je to děsně otravný a&#160;nebezpečný: včera už jsem se nemoh bít a&#160;dneska jsem to vyžral ve škole!“</p>
			<p class="MLP_text ParaOverride-1">„Já jsem taky po škole!“ utěšoval ho Janek.</p>
			<p class="MLP_text ParaOverride-1">„Jo, ale včera večer jsi bouloval Velraňáky a&#160;házel šutry a&#160;mlátil kolem sebe klackem, jo, nebo ne?“</p>
			<p class="MLP_text ParaOverride-1">„Nic si z&#160;toho nedělej, no, večer tě občas někdo zastoupí, aby ses taky moh bít.“</p>
			<p class="MLP_text ParaOverride-1">„Nejradši bych ty knoflíky někam schoval, abych je večer nemusel nosit domů.“</p>
			<p class="MLP_text ParaOverride-1">„Kdyby tě někdo viděl, například kmotr Gugu skrz prkna ve svý stodole, tak by nám je moh sebrat a&#160;říct to starýmu, a&#160;tak bysme byli v&#160;rejži.“</p>
			<p class="MLP_text ParaOverride-1">„Ale ne, nemůže se ti nic stát, Cinkale,“ volali sborově ostatní, aby ho utěšili, uklidnili a&#160;přesvědčili, že si má ponechat tento válečný kapitál, který byl zároveň zdrojem potíží i&#160;důvěry, neštěstí i&#160;pýchy.</p>
			<p class="MLP_text ParaOverride-1">Poslední vyučovací hodina byla truchlivá a&#160;přestávka skončila v&#160;nečinnosti a&#160;relativní tichosti, rušené jen tajemnými rozhovory a&#160;šeptem vedenými poradami, které probouzely učitelovu zvědavost. Byl to ztracený den, protože vyhlídka na oba karcery zdusila jejich mladistvé nadšení a&#160;uhasila jejich žízeň po činnosti.</p>
			<p class="MLP_text ParaOverride-1">„Co bysme tak dneska večer mohli dělat?“ dumali ti, co bydleli ve vsi, když opuštění Bouřkové a&#160;Gambetta odešli ke svým rodným krbům, jeden na Vršek a&#160;druzí dva do Olšiny.</p>
			<p class="MLP_text ParaOverride-1">Hejl navrhl partii kuliček, protože hrát na přetahovanou, tento chabý náznak jakéhosi válčeni, jim po bitkách na Hůrce připadalo příliš fádní.</p>
			<p class="MLP_text ParaOverride-1">Šli tedy na náves a&#160;začali hrát na „čtverec“ s&#160;vkladem jedné kuličky, „doopravdicky, a&#160;ne jenom tak“, zatímco poškoláci trávili svou vnucenou přesčasovou hodinu opisováním jistého článku z&#160;Blanchetových Dějin Francie, který začínal takto: „Mirabeau měl při narození jednu nohu vykloubenou a&#160;jazyk přirostlý; naproti tomu měl v&#160;ústech dvě úplně vyrostlé stoličky, které byly předzvěstí jeho síly…“ atd., což jim bylo z&#160;té duše lhostejné.</p>
			<p class="MLP_text ParaOverride-1">Zatímco statečně opisovali, upoutávaly jejich bloudící pozornost výkřiky hráčů, které vnikaly do třídy otevřenými okny: „Všecko!“&#160;– „Nic!“&#160;– „Já jsem to řek dřív!“&#160;– „Nelži!“</p>
			<p class="MLP_text ParaOverride-1">„Vedle!“</p>
			<p class="MLP_text ParaOverride-1">„Miř na Hejla!“&#160;– „Bác a&#160;je to v&#160;suchu! Kolik máš kuliček?“</p>
			<p class="MLP_text ParaOverride-1">„Tři!“</p>
			<p class="MLP_text ParaOverride-1">„To není pravda, máš jich aspoň o&#160;dvě víc, koukej je vysolit, ty zloději!“</p>
			<p class="MLP_text ParaOverride-1">„Vrať jednu do čtverce, kamaráde, když chceš hrát!“</p>
			<p class="MLP_text ParaOverride-1">„Mně je to fuk, já to nakonec stejně vyčistím všecko!“</p>
			<p class="MLP_text ParaOverride-1">Je to přece jenom prima, taková partie kuliček, mysleli si Cinkal a&#160;Janek, když opisovali potřetí, že Mirabeau měl při narození jednu nohu vykloubenou a&#160;jazyk přirostlý…</p>
			<p class="MLP_text ParaOverride-1">„Ten Mirabeau ale musel bejt šerednej jako noc!“ poznamenal Janek. „Kdy už tý hodiny bude konec!“</p>
			<p class="MLP_text ParaOverride-1">…</p>
			<p class="MLP_text ParaOverride-1">„Neviděli jste mýho brášku?“ přitočila se Marie k&#160;hráčům kuliček, kteří se vášnivě přeli o&#160;jakýsi sporný bod.</p>
			<p class="MLP_text ParaOverride-1">Její otázka je okamžitě uklidnila; malé zájmy, vzbuzené hrou, ustupovaly před čímkoliv, co se týkalo velkého díla.</p>
			<p class="MLP_text ParaOverride-1">„Já jsem totiž udělala ten pytlík,“ dodala Marie.</p>
			<p class="MLP_text ParaOverride-1">„Jú! Ukaž!“</p>
			<p class="MLP_text ParaOverride-1">A&#160;Marie ukázala válečníkům, celým užaslým a&#160;vyjeveným ze samého obdivu, stahovací pytlík z&#160;nového grizetu, pytlík pevný, pečlivě ušitý, se dvěma novými šňůrami, kterými se dal u&#160;vrchu stáhnout tak těsně, že nemohlo nic vypadnout.</p>
			<p class="MLP_text ParaOverride-1">„To je safraportsky dobrej pytlík!“ usoudil Hejl, vyjádřiv takto nejvyšší stupeň obdivu, a&#160;jeho oči zářily vděkem. „A&#160;máme to v&#160;suchu!“</p>
			<p class="MLP_text ParaOverride-1">„Přijdou už brzo?“ ptala se dívenka, když ji zpravili o&#160;situaci jejího bratra a&#160;jejího přítele.</p>
			<p class="MLP_text ParaOverride-1">„Za deset minut, za slabou čtvrthodinku,“ odpověděl Souška, který se podíval na kostelní věž. „Chceš na ně počkat?“</p>
			<p class="MLP_text ParaOverride-1">„Ne,“ odmítla Marie. „Já se bojím, aby mě s&#160;váma neviděli a&#160;neřekli mámě, že jsem klukanda; já teď půjdu a&#160;vy řekněte bráchovi, aby přišel hnedka ze školy domů.“</p>
			<p class="MLP_text ParaOverride-1">„Jo, jo, my mu to řekneme, neboj!“</p>
			<p class="MLP_text ParaOverride-1">„Já budu přede dveřma,“ řekla a&#160;rozběhla se k&#160;domovu.</p>
			<p class="MLP_text ParaOverride-1">Přerušená partie skomíravě pokračovala, čekalo se na poškoláky.</p>
			<p class="MLP_text ParaOverride-1">A&#160;za deset minut se Janek s&#160;Cinkalem, naprosto znechucení mladým Mirabeauem s&#160;vykloubenou nohou, dostavili ke hráčům, kteří už dohráli a&#160;právě si rozdělovali kuličky.</p>
			<p class="MLP_text ParaOverride-1">Jakmile Cinkal uslyšel vzkaz, neváhal ani vteřinu.</p>
			<p class="MLP_text ParaOverride-1">„Já letím,“ vykřikl, „poněvadž ty zatracený knoflíky mě pálí na zadku. A&#160;krom toho mám pořád strach, že je poztrácím.“</p>
			<p class="MLP_text ParaOverride-1">„Když budeš moct, tak ještě přijď, až budou v&#160;tom pytlíku, jo?“ naléhal Hejl.</p>
			<p class="MLP_text ParaOverride-1">Cinkal to slíbil a&#160;odpelášil za sestrou.</p>
			<p class="MLP_text ParaOverride-1">Přišel právě ve chvíli, kdy jeho otec, práskaje bičem, vyháněl dobytek ze stáje k&#160;napajedlu.</p>
			<p class="MLP_text ParaOverride-1">„To nemáš nic na práci, co?“ zeptal se ho, když viděl, jak si sedá vedle Marie, která ostentativně spravovala punčochu.</p>
			<p class="MLP_text ParaOverride-1">„Já na zítřek všecko umím,“ odpověděl Cinkal.</p>
			<p class="MLP_text ParaOverride-1">„Vida, vida, vida!“</p>
			<p class="MLP_text ParaOverride-1">A&#160;po tomto dvojsmyslném zvolání je otec nechal být a&#160;běžel na grošáka, který si prudce třel krk o&#160;Pampánovu ohradu.</p>
			<p class="MLP_text ParaOverride-1">„Uhni, ty hajtro!“ zařval a&#160;rukovětí bičiště ho klepl přes vlhké nozdry.</p>
			<p class="MLP_text ParaOverride-1">Jakmile zmizel za prvním domem, vytáhla Marie konečně ten slavný pytlík a&#160;Cinkal vyprázdnil kapsy a&#160;celý poklad rozložil na sestřinu zástěru.</p>
			<p class="MLP_text ParaOverride-1">Nato ho začali metodicky ukládat do útrob pytlíku: napřed knof­líky, pak přezky a&#160;spony a&#160;balíček jehel, pečlivě zapíchaných do kousku látky, a&#160;nakonec tkaničky, gumu, šňůrky a&#160;provázek.</p>
			<p class="MLP_text ParaOverride-1">Zůstalo tam ještě dost místa pro případ, že by nadělali nové zajatce. Bylo to opravdu skvělé!</p>
			<p class="MLP_text ParaOverride-1">Cinkal ten plný pytlík svázal, a&#160;pozvednuv ho do výšky očí jako opilec svou sklenku, potěžkával poklad. V&#160;té radosti docela zapomněl na všechny tresty a&#160;starosti, které mu už jeho úřad vynesl, když ho „klap, klap, klap klap, klap“ rychle dusajících Souškových dřeváků přimělo, aby sklonil hlavu a&#160;podíval se na cestu.</p>
			<p class="MLP_text ParaOverride-1">Velice udýchaný a&#160;poděšený Souška přiběhl rovnou k&#160;nim a&#160;pohřebním hlasem vykřikl:</p>
			<p class="MLP_text ParaOverride-1">„Pozor na knoflíky! Tvůj táta camrá se starým Simonem. Já se jenom bojím, aby mu ten starej obejda neřek, že tě dneska nechal po škole, a&#160;aby ti doma neudělali prohlídku. Koukej je pro ten případ někam stopit, já se zdejchnu: kdyby mě tu viděl, tak by mu možná došlo, že jsem tě varoval.“</p>
			<p class="MLP_text ParaOverride-1">A&#160;už bylo slyšet, jak Cinkalův otec práská bičem. Souška vklouzl mezi ohrady ovocných sadů a&#160;zmizel jako stín, zatímco Marie, která na celém dobrodružství měla stejný zájem jako chlapci, pojala v&#160;dané situaci rozhodnutí, stejně rychlé jako energické: vyhrnula si zástěru, zavázala si ji pevně na zádech, takže vepředu vznikla jakási kapsa, a&#160;do tohoto úkrytu schovala pytlík s&#160;knoflíky lovernské armády a&#160;přikryla je svým šitím.</p>
			<p class="MLP_text ParaOverride-1">„Jdi domů!“ řekla bratrovi, „dělej, že něco děláš, já zůstanu tady a&#160;budu spravovat tu punčochu.“</p>
			<p class="MLP_text ParaOverride-1">Pak se rychle zatvářila, jako by se nic nestalo a&#160;jako by se zajímala jen o&#160;svou práci, a&#160;přitom se po očku dívala, jak se tváří otec. Když zachytila pohled, jímž se přesvědčoval, jestli se jeho syn ještě pořád fláká na prahu, bylo jí jasné, že bude bouřka.</p>
			<p class="MLP_text ParaOverride-1">Volci a&#160;krávy pospíchali a&#160;strkali do sebe, aby se co nejrychleji vrátili do stáje a&#160;mohli se pokusit cestou kolem žlabů ukrást trochu krmení, které tu bylo založeno pro souseda, ještě než sežerou svůj vlastní díl. Ale zkušený vesničan práskl hrozivě bičem na důkaz, že tyto obvyklé každodenní krádeže nestrpí, pak pověsil každému zvířeti na krk řetěz a&#160;v&#160;dřevácích černých od hnoje a&#160;močůvky otevřel spojovací dveře do kuchyně, kde našel svého syna, jak se s&#160;nezvyklou pozorností a&#160;až příliš poctivě připravuje na zítřejší hodinu aritmetiky.</p>
			<p class="MLP_text ParaOverride-1">Byl právě u&#160;definice odčítání. Brumlal:</p>
			<p class="MLP_text ParaOverride-1">„Odčítání je úkon, jehož cílem je…“</p>
			<p class="MLP_text ParaOverride-1">„Co to teďka děláš?“ pravil otec.</p>
			<p class="MLP_text ParaOverride-1">„Učím se na zejtra aritmetiku.“</p>
			<p class="MLP_text ParaOverride-1">„Před chvilkou jsi říkal, že všecko umíš.“</p>
			<p class="MLP_text ParaOverride-1">„Na tohle jsem zapomněl.“</p>
			<p class="MLP_text ParaOverride-1">„O čem je to?“</p>
			<p class="MLP_text ParaOverride-1">„O odčítání.“</p>
			<p class="MLP_text ParaOverride-1">„Odčítání! Ale! Mně se tak všecko zdá, že odčítání už umíš, ty ne­zdaro!“</p>
			<p class="MLP_text ParaOverride-1">A&#160;pak prudce dodal:</p>
			<p class="MLP_text ParaOverride-1">„Pojď ke mně!“</p>
			<p class="MLP_text ParaOverride-1">Cinkal poslechl s&#160;co možná nejpřekvapenějším a&#160;nejnevinnějším výrazem.</p>
			<p class="MLP_text ParaOverride-1">„Ukaž mi kapsy!“ nařídil otec.</p>
			<p class="MLP_text ParaOverride-1">„Ale já jsem nic neudělal, já jsem nic nevzal!“ namítl Cinkal.</p>
			<p class="MLP_text ParaOverride-1">„Povídám, abys mi ukázal, co máš v&#160;kapsách, sakra! A&#160;hoď sebou!“</p>
			<p class="MLP_text ParaOverride-1">„Já tam fakt nic nemám!“</p>
			<p class="MLP_text ParaOverride-1">A&#160;Cinkal, jako podle pomluvená oběť, ponořil ušlechtile ruku do pravé kapsy, odkud vytáhl kus špinavého hadru, který mu sloužil jako kapesník, zubatý nůž s&#160;nefungujícím perem, kus šňůrky, kuličku a&#160;kousek uhlí, kterým se maloval čtverec, když se hrály kuličky někde na podlaze.</p>
			<p class="MLP_text ParaOverride-1">„To je všecko?“ ptal se otec.</p>
			<p class="MLP_text ParaOverride-1">Cinkal obrátil od špíny černou kapsu naruby, aby ukázal, že tam nic nezůstalo.</p>
			<p class="MLP_text ParaOverride-1">„Ukaž druhou!“</p>
			<p class="MLP_text ParaOverride-1">Začala stejná operace: Cinkal povytahoval postupně napůl ohryzaný kus sladkého dřeva, kůrku chleba, jablečný ohryzek, pecku ze švestky, ořechovou skořápku a&#160;kulatý oblázek (dobrý do praku).</p>
			<p class="MLP_text ParaOverride-1">„A&#160;co ty tvoje knoflíky?“ vybafl otec.</p>
			<p class="MLP_text ParaOverride-1">V&#160;tom okamžiku vešla Cinkalova matka. Když uslyšela, že je řeč o&#160;knoflících, probudily se v&#160;ní spořivé pudy dobré hospodyně.</p>
			<p class="MLP_text ParaOverride-1">„Knoflíky?“ užasl Cinkal. „Já žádný nemám!“</p>
			<p class="MLP_text ParaOverride-1">„Nemáš?!“</p>
			<p class="MLP_text ParaOverride-1">„Ne! Já žádný knoflíky nemám. A&#160;jaký knoflíky?“</p>
			<p class="MLP_text ParaOverride-1">„A&#160;co ty knoflíky, cos měl dneska odpoledne?“</p>
			<p class="MLP_text ParaOverride-1">„Dneska odpoledne?“ opakoval Cinkal s&#160;neurčitým výrazem, jako by se snažil rozpomenout.</p>
			<p class="MLP_text ParaOverride-1">„Netvař se tak blbě, sakra!“ zařval otec. „Nebo ti dám facku, ty usmrkanče nevycválaná! Dneska odpoledne jsi knoflíky měl, protožes jich ve třídě ztratil celou hrst; pan učitel mně říkal, žes jich měl plný kapsy! Co jsi s&#160;nima udělal? Kdes je vzal?“</p>
			<p class="MLP_text ParaOverride-1">„Já jsem žádný knoflíky neměl! Já ne, to Janek&#160;– on mi je chtěl prodat za jeden obrázek.“</p>
			<p class="MLP_text ParaOverride-1">„Panenko skákavá!“ zaječela matka. „Tak proto já nikdy nemám nic v&#160;košíčku na šití a&#160;v&#160;zásuvkách od šicího stroje; on mi na ně chodí ten nezdoba; tady není jaktěživa nic k&#160;nalezení, tady by ses moh ukupovat; všecko marný, ta verbež by toho stačila ukrást tolik, co by farář stačil požehnat! A&#160;když neberou z&#160;toho, co je tady, tak roztrhají všecko, co mají na sobě, každou chvíli rozbijou dřeváky nebo ztratí čepici nebo někde zasejou kapesník nebo aspoň přetrhnou tkaničku od boty! Ježíšmarjájozef, co z&#160;těch lunýřů jenom bude?</p>
			<p class="MLP_text ParaOverride-1">A&#160;co s&#160;těma knoflíkama můžou dělat?“</p>
			<p class="MLP_text ParaOverride-1">„Ty holomku nemytá! Já tě naučím pořádku a&#160;šetrnosti! A&#160;když není žádný domlouvání nic platný, tak ti to do tý hlavy nakopám zezadu, uvidíš!“ hulákal otec Cinkal.</p>
			<p class="MLP_text ParaOverride-1">Uvedl také ihned slova v&#160;činy: uchopil svého potomka za ruku, otočil si ho a&#160;dřevákem černým od močůvky mu na spodní část zad uštědřil několik kopanců, které ho&#160;– jak věřil&#160;– na nějaký čas vyléčí z&#160;podivné chtivosti i&#160;ze zlozvyku krást knoflíky z&#160;matčina košíčku na šití.</p>
			<p class="MLP_text ParaOverride-1">Podle zásad, které v&#160;minulých dnech vyjádřil Janek, začal Cinkal řvát a&#160;ječet ze všech sil, ještě než se ho otec dotkl, a&#160;vřískal ještě hlasitěji a&#160;úděsněji, když se dřevěné podrážky dostaly do styku s&#160;jeho zadní částí. Křičel dokonce tak hlasitě, že dojatá a&#160;zděšená Marie přiběhla se slzami v&#160;očích, a&#160;že dokonce překvapená matka prosila muže, aby ho tak netloukl, v&#160;dobré víře, že její syn trpí jako mučedník anebo skoro tak.</p>
			<p class="MLP_text ParaOverride-1">„Vždyť jsem se toho rošťáka skoro ani nedotkl,“ řekl otec. „Já ho příště naučím řvát pro nic za nic!</p>
			<p class="MLP_text ParaOverride-1">Běda ti, jestli tě ještě jednou přistihnu, jak se hrabeš v&#160;máminejch zásuvkách!“ dodal. „Anebo ti zas najdu po kapsách nějaký knoflíky!“</p>
		</div>
</body>
</html>