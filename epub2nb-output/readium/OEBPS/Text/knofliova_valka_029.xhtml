<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">6 <br/>Čest a Cinkalovy kalhoty</p>
			<p class="MLP_citat ParaOverride-1">Bůh a&#160;tvá dáma!</p>
			<p class="MLP_citat_autor ParaOverride-1">— HESLO DÁVNÝCH RYTÍŘŮ</p>
			<p class="MLP_text_bez1radku ParaOverride-1">Toho večera se strhla na Hůrce nová bitva. Poklad plný knoflíků všech druhů a&#160;velikostí, různých přezek, rozličných tkanic a&#160;rozmanitých špendlíků a&#160;obsahující i&#160;jeden pár nádherných šlí (a to, panečku, Prckových!) naplňoval všechny důvěrou, vydražďoval jejich energii a&#160;probouzel jejich odvahu.</p>
			<p class="MLP_text ParaOverride-1">Byl to den soukromé iniciativy, dá-li se to tak říct; den boje muže proti muži, což je určitě nebezpečnější než všeobecná řež.</p>
			<p class="MLP_text ParaOverride-1">Oba tábory, přibližně stejně silné, zahájily bitvu kolektivním soubojem na oblázky, a&#160;když došlo střelivo, přiblížily se k&#160;sobě krok za krokem, skok za skokem a&#160;chytily se do křížku.</p>
			<p class="MLP_text ParaOverride-1">Hejl tepal Melhubu, Janek mydlil Prcka, ostatní byli zaměstnáni s&#160;bojovníky méně důležitými, ale Cinkal si náhodou ležel ve vlasech s&#160;Tattim, velkým trumberou, který byl tak hloupý, že „kdyby pitomost kvetla, byl by samý poupě“, ale který ho svými dlouhými chapadly paralyzoval a&#160;dusil.</p>
			<p class="MLP_text ParaOverride-1">Marně mu Cinkal bušil pěstmi do břicha a&#160;podrážel mu nohy tak, že by to povalilo slona (malého!), marně mu hlavou vrážel do brady a&#160;dřeváky do kotníků, Tatti&#160;– trpělivý jako dobrý bulík&#160;– ho svíral v&#160;pase jako jelito a&#160;lámal ho a&#160;mával s&#160;ním tak, že nakonec bumbác! upadli oba, Tatti navrch a&#160;Cinkal dospod. Bojiště bylo pokryto skupinkami, které tu porůznu zápolily.</p>
			<p class="MLP_text ParaOverride-1">Ti vítězící, ti navrch, hrozivě chrochtali, zatímco ti podléhající&#160;– mezi nimiž byl i&#160;Cinkal&#160;– z&#160;hrdosti mlčeli a&#160;tloukli kolem sebe jako pominutí, co měli síly, jen aby nabyli převahy.</p>
			<p class="MLP_text ParaOverride-1">Zajmout někoho v&#160;jednom či druhém táboře se zdálo těžké, ne-li nemožné.</p>
			<p class="MLP_text ParaOverride-1">Ti, co se udrželi na nohou, boxovali jako praví zápasníci, uhýbajíce napravo a&#160;chráníce se nalevo; a&#160;ti, co byli na zemi, byli rádi, že hlouběji už upadnout nemohou. Každý měl zkrátka dost vlastních starostí.</p>
			<p class="MLP_text ParaOverride-1">Cinkal a&#160;Tatti byli z&#160;nejzaměstnanějších. Zaklíněni do sebe na zemi kousali se a&#160;boulovali, převalovali se jeden přes druhého a&#160;po větším či menším úsilí se ocital nahoře tu ten, tu onen. Ale Cinkal ani Loverňáci, a&#160;dokonce ani sami příliš zaneprázdnění Velraňáci nepozorovali, že ten pitomý Tatti (který možná ani nebyl tak hloupý, jak se mělo za to) se stále snažil povalit Cinkala nebo se sám odkutálet směrem k&#160;okraji lesa, a&#160;tak se čím dál tím víc izoloval od ostatních zápasících skupin na bojišti.</p>
			<p class="MLP_text ParaOverride-1">A&#160;tak se stalo, co se stát muselo, a&#160;duo Tatti&#160;– Cinkal se záhy octlo na pár kroků od velranského tábora, aniž si toho Lovernští v&#160;zápalu boje vůbec všimli.</p>
			<p class="MLP_text ParaOverride-1">Z&#160;kterési farnosti se ozval hlas zvonu, svolávající k&#160;večerní pobožnosti, který okamžitě roztrhl obě armády. A&#160;jak se Velraňáci vraceli do svého lesa, stačilo jim prostě sebrat zmítajícího se Cinkala, kterého jeho houževnatý protivník přidržoval na zemi.</p>
			<p class="MLP_text ParaOverride-1">Loverňáci to vůbec nepozorovali, a&#160;teprve když se shromáždili v&#160;Hájku a&#160;očima se vzájemně přepočítávali, museli volky nevolky uznat, že Cinkal při apelu chybí.</p>
			<p class="MLP_text ParaOverride-1">Začiřikali, aby ho přivolali. Nic se neozvalo.</p>
			<p class="MLP_text ParaOverride-1">Začali tedy křičet a&#160;volat Cinkalovo jméno a&#160;k&#160;jejich uším dolehl posměšný chechot.</p>
			<p class="MLP_text ParaOverride-1">Cinkal byl v&#160;bryndě.</p>
			<p class="MLP_text ParaOverride-1">„Gambetto,“ velel Janek, „utíkej rychle do vsi říct Marii, aby hned přišla, že její bráška je zajatej; ty, Boubelo, maž do boudy, rozdělej skřínku s&#160;pokladem a&#160;připrav všecko, co se bude potřebovat, abysme spravili pokladníka; najdi knoflíky a&#160;navleč do jehel nitě, abysme neztráceli čas.“</p>
			<p class="MLP_text ParaOverride-1">„Ti dacani! Ale jak to jenom udělali? Viděl někdo něco? Vždyť to skoro ani není možný!“</p>
			<p class="MLP_text ParaOverride-1">Nikdo nemohl na vůdcovy otázky odpovědět z&#160;toho prostého důvodu, že nikdo nic nepozoroval.</p>
			<p class="MLP_text ParaOverride-1">„Musíme počkat, až ho pustí.“</p>
			<p class="MLP_text ParaOverride-1">Ale Cinkal, spoutaný a&#160;opatřený roubíkem za mlázím na kraji lesa, se nevrátil tak záhy.</p>
			<p class="MLP_text ParaOverride-1">Konečně se přece jen objevil, doprovázen křikem, posměchem a&#160;hvízdáním oblázků. Svršky si nesl přes ruku a&#160;byl ve stejném úboru jako Janek a&#160;Prcek po svých popravách, to jest s&#160;holou nebo skoro holou panímandou, protože jeho příliš krátká košile velice nedostatečně zakrývala to, co se před lidskými zraky obyčejně zahaluje.</p>
			<p class="MLP_text ParaOverride-1">„Podívejte,“ řek Hejl neuváženě, „on na ně taky vystrčil zadnici, to je ohromný!“</p>
			<p class="MLP_text ParaOverride-1">„Jak to, že ho to nechali udělat a&#160;nezajali ho znova?“ namítal Souška, který tušil nějakou zradu. „V&#160;tom je nějaká levota! My jsme jim přece ukázali, jak se to dělá.“</p>
			<p class="MLP_text ParaOverride-1">Janek zaskřípal zuby, pokrčil nosem a&#160;zastříhal ušima, což bylo projevem hněvivých rozpaků.</p>
			<p class="MLP_text ParaOverride-1">„Jo, v&#160;tom určitě ještě něco vězí,“ odpověděl Souškovi.</p>
			<p class="MLP_text ParaOverride-1">Cinkal se blížil škytaje, polykaje sliny a&#160;posmrkuje v&#160;úporném úsilí, aby se nerozplakal. To nebyl návrat bujarého junáka, který svým nepřátelům vyvedl pořádný kousek!</p>
			<p class="MLP_text ParaOverride-1">Došel tak rychle, jak mu to jen dovolily boty bez tkaniček. Všichni ho účastně obklopili.</p>
			<p class="MLP_text ParaOverride-1">„Ublížili ti? Kdo tě bil? Tak řekni kdo, sakra, my si je příště podáme! Byl to zase ten špindíra Třasořitka, ten hnusnej poseroutka, ten je stejně zbabělej jako zlej!“</p>
			<p class="MLP_text ParaOverride-1">„Moje kalhoty! Moje kalhoty! Bů! Bůů! Moje kalhoty!“ naříkal Cinkal, kterému se tím záchvatem vzlykotu a&#160;brekotu trochu ulevilo.</p>
			<p class="MLP_text ParaOverride-1">„Co? Cože? Tak ti ty kaťata zašijem, to je toho! Gambetta šel pro tvou sestru a&#160;Boubela navlíká do jehly.“</p>
			<p class="MLP_text ParaOverride-1">„Bůůůů! Moje gatě! Moje gatě!“</p>
			<p class="MLP_text ParaOverride-1">„Tak ty gatě ukaž!“</p>
			<p class="MLP_text ParaOverride-1">„Bůů! Já je nemám! Ti zloději mně sebrali gatě!“</p>
			<p class="MLP_text ParaOverride-1">„…?“</p>
			<p class="MLP_text ParaOverride-1">„Jo, Prcek řek: ‚Jo, tak tys mi tuhle sebral gatě, ty raubíři! Tak teďka mi to zaplatíš i&#160;s&#160;úrokama. Oko za oko, ty a&#160;ti vaši morožrouti jste si vzali moje a&#160;já si zkonfiskuju tydle. Uděláme si z&#160;nich prapor.‘</p>
			<p class="MLP_text ParaOverride-1">A&#160;tak mi je vzali a&#160;pak mi uřezali všecky knoflíky a&#160;pak mě nakopali do zadnice. Jak já se jenom vrátím domů?“</p>
			<p class="MLP_text ParaOverride-1">„A&#160;do pr…, herdekfilek! To je sakra blbá historie!“ zvolal Janek.</p>
			<p class="MLP_text ParaOverride-1">„Nemáš doma nějaký jiný gatě?“ ptal se Hejl. „Musíme poslat někoho za Gambettou a&#160;říct Marii, aby ti z&#160;domu přinesla jiný.“</p>
			<p class="MLP_text ParaOverride-1">„Jo, ale to by bylo hned vidět, že to nejsou ty, co jsem si vzal ráno: já jsem si zrovna dneska vzal čistý a&#160;máma mi řekla, že když budou dneska večer špinavý, tak uvidím, zač je toho loket. Co já jenom řeknu?“</p>
			<p class="MLP_text ParaOverride-1">Hejl naznačil vyhýbavým a&#160;otráveným gestem, že o&#160;otcovských výprascích a&#160;mateřských jeremiádách ví svoje.</p>
			<p class="MLP_text ParaOverride-1">„A&#160;co je čest, sakra!“ zařval Janek. „Vy chcete, aby se vykládalo, že Loverňáci si nechali ukrást Cinkalovy gatě zrovna jako ten podělanej Prcek od Brodu? To byste chtěli, jo? A&#160;zrovna ne, sakra! Ne! To nikdy! Nebo jsme jenom hejno mamlasů, co tak akorát můžou posluhovat při mši a&#160;srovnávat dřevo za pecí.“</p>
			<p class="MLP_text ParaOverride-1">Ostatní hleděli na Janka tázavě a&#160;on odpověděl:</p>
			<p class="MLP_text ParaOverride-1">„Musíme si ty Cinkalovy gatě vzít nazpátek, za každou cenu, i&#160;kdyby to bylo jenom kvůli naší cti, nebo už nechci bejt vůdce ani nechci dál válčit.“</p>
			<p class="MLP_text ParaOverride-1">„Ale jak?“</p>
			<p class="MLP_text ParaOverride-1">Cinkal s&#160;holýma nohama drkotal zuby a&#160;plakal v&#160;kruhu svých přátel.</p>
			<p class="MLP_text ParaOverride-1">„Takhle!“ pokračoval Janek, který vzal rozum do hrsti a&#160;už sestavil plán. „Cinkal půjde do boudy za Boubelou a&#160;tam bude čekat na Marii. My zatím vememe klacky a&#160;šavle a&#160;poběžíme hezky rychle přes dolní pole a&#160;kolem lesa a&#160;budeme na ně čekat u&#160;jejich příkopu.“</p>
			<p class="MLP_text ParaOverride-1">„A&#160;co požehnání?“ zmínil se někdo.</p>
			<p class="MLP_text ParaOverride-1">„Na požehnání se vybodneme!“ odvětil vůdce. „Velraňáci určitě půjdou do svý boudy, protože oni taky nějakou mají, určitě mají. My máme zatím dost času doběhnout k&#160;tomu příkopu, co jde dolů, a&#160;tam se schováme mezi klestím od posledního kácení. Oni už tou dobou nebudou mít klacky a&#160;nebudou nic tušit: a&#160;my se na ně na můj povel zčistajasna vrhneme a&#160;ty gatě jim vememe. Mydlete to hlava nehlava, a&#160;kdyby měli nějaký roupy, tak jim rozbijeme držky.</p>
			<p class="MLP_text ParaOverride-1">Je to jasný a&#160;jde se!“</p>
			<p class="MLP_text ParaOverride-1">„Ale co když ty gatě schovali v&#160;tý svý boudě?“</p>
			<p class="MLP_text ParaOverride-1">„To se uvidí pak, teď není čas na řečičky a&#160;stejně by byla zachráněná aspoň čest!“</p>
			<p class="MLP_text ParaOverride-1">Na nepřátelském kraji lesa se nic nehýbalo a&#160;všichni bojeschopní válečníci lovernské armády se tedy na generálovu pobídku vyřítili jako uragán po svahu Hůrky, přeskakujíce hromádky kamení a&#160;křoviska, prodírajíce se živými ploty, přenášejíce se přes prohlubně, mrštní jako zajíci a&#160;divocí a&#160;zuřiví jako kanci.</p>
			<p class="MLP_text ParaOverride-1">Běželi podle lesní ohrady, pádili stále v&#160;tichosti a&#160;co možná nejvíc přikrčeni, až dorazili k&#160;příkopu, který odděloval revíry obou vesnic. Jeden za druhým proběhli rychle a&#160;tiše příkopem nahoru a&#160;na povel vůdcův, který je pustil před sebe a&#160;zůstal poslední, se ve skupinkách nebo jednotlivě poschovávali v&#160;hustých křovinách, které bujely mezi semenáčky na velranské straně.</p>
			<p class="MLP_text ParaOverride-1">Byl nejvyšší čas.</p>
			<p class="MLP_text ParaOverride-1">Z&#160;hloubi mlází k&#160;nim stoupal křik, smích a&#160;dupot: ještě chvíli a&#160;už bylo možno rozeznat jednotlivé hlasy.</p>
			<p class="MLP_text ParaOverride-1">„Ale že jsem ho krásně načapal, co,“ halekal Tatti, „ten se nezmohl ani na todle. A&#160;copak si teďka asi počne bez gatí?“</p>
			<p class="MLP_text ParaOverride-1">„Může dělat kotrmelce a&#160;nemusí mít strach, že poztrácí to, co má v&#160;kapsách!“</p>
			<p class="MLP_text ParaOverride-1">„Přivážeme si je na tyč, že jo, Melhubo, už je ta tvá hotová?“</p>
			<p class="MLP_text ParaOverride-1">„Počkej moment, já na ní uhlazuju suky, abych si nepoškrábal ruce. Na, tady je!“</p>
			<p class="MLP_text ParaOverride-1">„Drž ji pěkně nahoře!“</p>
			<p class="MLP_text ParaOverride-1">„Půjdeme jeden za druhým,“ nařídil Prcek, „a&#160;budeme zpívat naši hymnu. Až nás uslyší, tak budou mít vzteka.“</p>
			<p class="MLP_text ParaOverride-1">A&#160;Prcek zanotoval:</p>
			<p class="MLP_verse_-I-_-12-12- ParaOverride-1">Já křesťan jsem, toť má je pýcha,<br/>naděje má…</p>
			<p class="MLP_text ParaOverride-1">Janek a&#160;Hejl, oba schovaní v&#160;jedné křovině kousek pod příkopem, neviděli sice skoro nic, ale neuniklo jim ani slovo.</p>
			<p class="MLP_text ParaOverride-1">Všichni jejich vojáci, svírajíce pevně své obušky, byli němí jako ty pařezy, na kterých dřepěli. Generál zatínal zuby, díval se a&#160;poslouchal. Když se hlasy Velraňáků připojily ke hlasu jejich vůdce:</p>
			<p class="MLP_verse_-I-_-12-12- ParaOverride-1">Já křesťan jsem, toť má je pýcha…,</p>
			<p class="MLP_text_bez1radku ParaOverride-1">procedil mezi zuby tuto hrozbu:</p>
			<p class="MLP_text ParaOverride-1">„Počkejte chvilku, sakra, já vám tu vaši pejchu ukážu!“</p>
			<p class="MLP_text ParaOverride-1">Mezitím přitáhla vítězná tlupa blíž. V&#160;čele šel Melhuba s&#160;dlouhou tyčí, na které vlály jako zástava Cinkalovy kalhoty.</p>
			<p class="MLP_text ParaOverride-1">Když byli skoro všichni seřazení v&#160;příkopu a&#160;začali v&#160;pomalém rytmu hymny scházet dolů, zařval Janek strašlivě jako býk, kterého porážejí. Vymrštil se jako přespříliš stažené pero a&#160;vyřítil se ze svého křoví, zatímco se všichni ostatní vojáci, strženi jeho zápalem a&#160;křikem, vrhali jako katapulty na hradbu odzbrojených Velraňáků.</p>
			<p class="MLP_text ParaOverride-1">Panečku, šlo to jako po másle. Živá lavina Lovernských se svištícími klacky v&#160;ruce se s&#160;řevem přivalila na vyděšenou frontu Velra­n­ských. Všichni byli rázem povaleni na zem a&#160;zasypáni strašlivou bastonádou, zatímco vůdce, zpracovávaje svými podpatky postrašeného Melhubu, vyrval mu s&#160;děsivým spíláním jedním hmatem kalhoty svého přítele Cinkala.</p>
			<p class="MLP_text ParaOverride-1">Jakmile měl v&#160;ruce tento se ctí znovudobytý svršek, dal bez váhání povel k&#160;ústupu, který byl bleskurychle proveden týmž příkopem, který nepřátelé před chvílí opustili.</p>
			<p class="MLP_text ParaOverride-1">A&#160;zatímco se ještě jednou seřezaní Velraňáci žalostně sbírali ze země, zněl tichým mlázím posměšný smích a&#160;šťavnaté nadávky Janka a&#160;jeho armády, kteří se s&#160;dobytými kalhotami cvalem vraceli do svého tábora.</p>
			<p class="MLP_text ParaOverride-1">Brzo dorazili do boudy, kde Gambetta, Boubela a&#160;Cinkal (ve velké úzkosti o&#160;osud svých kalhot) seděli kolem Marie, která čilými prstíky přišívala na svršky svého bratra poslední nezbytné části příslušenství, kterého byly tak surově zbaveny.</p>
			<p class="MLP_text ParaOverride-1">Oběť, z&#160;ostychu před svou sestrou přioděná halenou spuštěnou jako sukně, přijala své kalhoty se slzami radosti.</p>
			<p class="MLP_text ParaOverride-1">Byl by málem Janka políbil, ale aby se svému příteli více zavděčil, prohlásil, že tímto úkolem pověřuje svou sestru a&#160;spokojil se tím, že ho hlasem, který se ještě chvěl dojetím, prohlásil za opravdového bratra a&#160;víc než to.</p>
			<p class="MLP_text ParaOverride-1">Všichni to pochopili a&#160;diskrétně zatleskali.</p>
			<p class="MLP_text ParaOverride-1">Marie Cinkalová brzo přišila na bratrovy kalhoty chybějící knof­líky a&#160;pak ji z&#160;opatrnosti poslali samotnou trochu napřed.</p>
			<p class="MLP_text ParaOverride-1">A&#160;tak se toho večera lovernská armáda po přestálých úzkostech vracela do vsi hrdě, za mužných tónů hudby Melhubovy</p>
			<p class="MLP_verse_-I-_-12-12- ParaOverride-1">Vítězství vede nás…</p>
			<p class="MLP_text_bez1radku ParaOverride-1">a&#160;šťastna, že si vydobyla zpátky čest a&#160;Cinkalovy kalhoty.</p>
		</div>
</body>
</html>