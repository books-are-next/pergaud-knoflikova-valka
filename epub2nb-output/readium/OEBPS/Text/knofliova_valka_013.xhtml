<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">8 <br/>Spravedlivá odveta</p>
			<p class="MLP_citat ParaOverride-1">Donec ponam inimicos tuos, scabellum pedum tuorum.<span class="CharOverride-1"><span id="footnote-001-backlink"><a class="_idFootnoteLink _idGenColorInherit" href="../Text/knofliova_valka_013.xhtml#footnote-001">2</a></span></span></p>
			<p class="MLP_citat_autor ParaOverride-1">— NEDĚLNÍ NEŠPORY</p>
			<p class="MLP_text_bez1radku ParaOverride-1">Starý Beduin zahlédl Hejla v&#160;téže chvíli, kdy Hejl uviděl jeho, ale poznal-li chlapec dědu na první pohled, naopak tomu naštěstí nebylo.</p>
			<p class="MLP_text ParaOverride-1">Jenomže polní hlídač vycítil svým čichem starého vysloužilce, že ten výrostek, kterého má před sebou, má v&#160;téhle nové záležitosti prsty, nebo že mu aspoň může dát nějaké informace či vysvětlení, a&#160;proto na něho zamával, aby počkal. A&#160;namířil rovnou k&#160;němu.</p>
			<p class="MLP_text ParaOverride-1">To vyhovovalo Boubelovi, který se velice strachoval, aby ten starý rabiát nezamířil k&#160;jeho úkrytu a&#160;neobjevil šatnu lovernských druhů. Aby mu v&#160;tom zabránil, byl Boubela odhodlán použít všech prostředků: nejlepší byla ještě urážka na krátkou vzdálenost, pokud měl ovšem člověk po ruce&#160;– jako zde&#160;– stromy a&#160;keře, za které se mohl schovat, aby ho Beduin nepoznal. Tímto způsobem a&#160;při čilé práci nohou mohl člověk dědu odvést daleko od bojiště:</p>
			<p class="MLP_verse_-I-_-12-12- ParaOverride-1">Když děti své <br/>ohrožené <br/>koroptev vidí, jež jen jedno nové pírko má…</p>
			<p class="MLP_text ParaOverride-1">Boubela se té bajce naučil; tato ptačí lest se mu zalíbila, a&#160;protože nebyl o&#160;nic hloupější nežli koroptev, jejíž čiřikání napodoboval k&#160;nerozeznání, dokázal by také odvést Zefirina daleko odtud a&#160;pak se ho zbavit.</p>
			<p class="MLP_text ParaOverride-1">Tato hříčka však přinášela jisté riziko a&#160;komplikace, jako například přítomnost nebo náhlý příchod nějakého obyvatele z&#160;vesnice, který má dobré oči a&#160;nohy a&#160;který by ho hlídači prozradil. Kdyby to byl příbuzný, spojenec nebo přítel, mohl dokonce (a&#160;to už se i&#160;stalo) zneužít této důvěrné známosti, chytit provinilce za ucho a&#160;tak ho předvést před představitele veřejné moci, což je nepříjemná situace, to mi můžete věřit.</p>
			<p class="MLP_text ParaOverride-1">A&#160;protože Boubela byl opatrný, nechtěl se raději vůbec octnout v&#160;situaci, v&#160;níž by se tomuto nebezpečí vystavoval. Nevěděl ostatně také nic přesného o&#160;výsledku bitvy ani kam Janek zavedl své oddíly. Z&#160;pokřiku, který slyšel, jenom usuzoval, že došlo k&#160;mohutnému útoku. Ano, ale kde byli jeho kamarádi teď?</p>
			<p class="MLP_text ParaOverride-1">Závažné otázky!</p>
			<p class="MLP_text ParaOverride-1">Jak si každý umí představit, neztrácel zatím Hejl čas čekáním na polního hlídače. Jakmile uviděl, že Beduin ho chce dostihnout a&#160;že zamířil směrem k&#160;němu, udělal hbitě čelem vzad, skrčil se, seskočil do rokle a&#160;běžel za svými druhy, volaje na ně&#160;– ostatně ne příliš hlasitě&#160;– aby utekli horem, protože ta stará hyena, jak označoval rušitele válečných operací, se blíží zespodu.</p>
			<p class="MLP_text ParaOverride-1">Když Zefirin viděl, že Hejl utíká, nezapochyboval ani na okamžik, že ti zatracení usmrkanci mu chtějí zase provést nějakou rošťárnu. Vzpomněl si, jak na něho ten druhý předevčírem vystrčil zadnici bez jakékoliv roušky, a&#160;protože byl dnes večer v&#160;bojechtivé náladě, zrychlil krok, aby toho nezdaru chytil.</p>
			<p class="MLP_text ParaOverride-1">Zpocený a&#160;funící dorazil právě včas, aby ještě zahlédl, jak hejno těch uličníků, nahých jako červi, utíká a&#160;mizí v&#160;mlází nahoře na Hůrce za hojného pokřikování nadávek, které byly určeny jemu a&#160;o&#160;jejichž smyslu nebylo nejmenší pochybnosti.</p>
			<p class="MLP_text ParaOverride-1">„Ty starej otrapo! Ty děvkaři! Ty plavajzníku! Ty hejhulo! Ty mrťafo! Hej! My na tebe se…!“</p>
			<p class="MLP_text ParaOverride-1">„Vy hajzlíci! Vy parchanti! Vy rošťáci! Vy nevychovanci!“ odpovídal děda, dávaje se znovu do běhu. „Jen co vás některýho chytím; já mu uřežu nos, já mu uřežu jazyk, já mu uřežu…“</p>
			<p class="MLP_text ParaOverride-1">Beduin chtěl uřezat všecko.</p>
			<p class="MLP_text ParaOverride-1">Ale na to, aby některého chytil, by byl potřeboval čilejší nohy než ty jeho staré hnáty; propátral křoviny ze všech stran, ale nenašel nic, a&#160;tak šel zdálky po hlase, protože tato stopa se mu zdála být dobrá, ale později ho také zavedla.</p>
			<p class="MLP_text ParaOverride-1">Hejl, Bouřka a&#160;Souška, všichni tři oblečení, aby mohli krýt návrat a&#160;oblékání svých kamarádů, uskutečnili to, co chvíli zamýšlel Boubela, a&#160;odlákali Zefirina chasalanskými pastvinami daleko, daleko na velranské území, aby ho zmátli a&#160;s&#160;přispěním jeho slabého zraku přesvědčili, že jedinými pachateli tohoto atentátu na důstojnost starého obránce vlasti a&#160;představitele zákona jsou chlapci z&#160;nepřátelské vesnice.</p>
			<p class="MLP_text ParaOverride-1">Protože všecky varovné a&#160;svolávací signály byl dohodnuty předem a&#160;nepřátelský les byl pustý, přestali Hejl a&#160;jeho pomocníci pokřikovat na Beduina urážky, když se jim zdálo, že už to stačí. Zakličkovali rychle přes pole, přelezli zídku u&#160;Baštovy pastviny, vnikli do lesa a&#160;horním příkopem se vynořili v&#160;křovinách na obecním, nějakých sto metrů od ohybu cesty, to jest od bojiště.</p>
			<p class="MLP_text ParaOverride-1">V&#160;této chvíli bylo zcela opuštěné a&#160;nic tu nepřipomínalo nedávnou bohatýrskou bitvu; ale z&#160;mlází pod svahem slyšeli čiřikání Lovernských, které je v&#160;pravidelných intervalech volalo zpátky.</p>
			<p class="MLP_text ParaOverride-1">Díky jejich obratnému manévru mohlo se zaskočené vojsko skutečně vrátit do tábora hlídaného Boubelou a&#160;tam na sebe spěšně naházet košile, kalhoty, haleny a&#160;boty. Boubela měl plné ruce práce, pobíhal od jednoho ke druhému, pomáhal na všech stranách, všech deset prstů mu ani nestačilo na pozastrkání všech podolků, srovnávání šlí, pozapínání kalhot, posbírání čepic, zavázání tkaniček u&#160;bot a&#160;uhlídání, aby nikdo nic neztratil nebo nezapomněl.</p>
			<p class="MLP_text ParaOverride-1">Netrvalo ani pět minut a&#160;vojáci lovernské armády (nadávající a&#160;hubující na toho dědka hlídače, který lezl vždycky tam, kam ho nikdo nezve) byli s&#160;důvodnou úlevou navlečeni do svých svršků. Napůl uspokojeni polovičním vítězstvím, při kterém „nenadělali“ žádné zajatce, rozdělili se do čtyř či pěti oddílů a&#160;rozptýlili se po svahu, aby mohli snáz přivolat tři harcovníky, kteří se potýkali s&#160;Be­duinem.</p>
			<p class="MLP_text ParaOverride-1">„To mi ten moula zaplatí!“ zuřil Janek, „to mi teda zaplatí! To není prvně, co se pokouší mi dělat nohy. A&#160;to mu nemůže projít jen tak, nebo jinak by nebyl pánbu a&#160;spravedlnost a&#160;nic. Hrom do police, to ne, to mu jen tak neprojde!“</p>
			<p class="MLP_text ParaOverride-1">A&#160;Jankův mozek začal pracovat na složité a&#160;hrozné pomstě, a&#160;také jeho druhové se zahloubali.</p>
			<p class="MLP_text ParaOverride-1">„Poslyš, Janku,“ navrhl Cinkal, „ten dědek má jabka, co kdybysme mu je otloukli ze stromů, zatímco nás hledá u&#160;Chasalan? No? Co ty na to?“</p>
			<p class="MLP_text ParaOverride-1">„A&#160;co mu tak vytrhat ten jeho záhon zelí?“ doplnil Buřinka.</p>
			<p class="MLP_text ParaOverride-1">„A&#160;rozbít mu okna!“ přišel se svou troškou Vokál.</p>
			<p class="MLP_text ParaOverride-1">„Jo, nápady to jsou!“ souhlasil Janek, který měl svůj vlastní nápad, „ale počkejme na ostatní. Ve dne to stejně dělat nemůžeme. Kdyby nás někdo viděl, mohl by nás Beduin poslat do basy, když by měl svědky… takovýmu starýmu mrťafovi, kterej nemá srdce ani kapku citu, tomu není co věřit, víte. No uvidíme.“</p>
			<p class="MLP_text ParaOverride-1">„Čiřík…“ zaznělo tázavě z&#160;křoví od západu.</p>
			<p class="MLP_text ParaOverride-1">„Tady jsou!“ vykřikl Janek a&#160;napodobil třikrát začiřikání korop­tve šedé.</p>
			<p class="MLP_text ParaOverride-1">Halasné dusání dřeváků hlásilo, že tři harcovníci se vracejí a&#160;že všecky oddíly rozeseté po úbočí se záhy shromáždí kolem něho. Když byli všichni pohromadě, podali harcovníci hlášení.</p>
			<p class="MLP_text ParaOverride-1">Zefirin prý sakruje a&#160;hromuje na ty zatracené usoplence z&#160;Velran, kteří chodí otravovat slušné lidi až k&#160;nim. Celý se chudák potí a&#160;utírá a&#160;funí jako dýchavičná herka, která táhne vůz s&#160;dvaceti metráky sena do stodoly po můstku příkrém jako střecha.</p>
			<p class="MLP_text ParaOverride-1">„No dobrá!“ poznamenal Janek. „Bude se vracet tudy a&#160;někdo tu musí zůstat, aby ho mohl špehovat.“</p>
			<p class="MLP_text ParaOverride-1">Souška, který už byl psycholog a&#160;logik, uplatnil svůj názor.</p>
			<p class="MLP_text ParaOverride-1">„Zahřál se a&#160;následkem toho má žízeň, takže se vrátí rovnou do vesnice a&#160;půjde do Baštovy hospody na absint. Možná že by měl taky někdo jít tam!“</p>
			<p class="MLP_text ParaOverride-1">„Jo, to je pravda,“ přitakal vůdce. „Tři tady, tři tam a&#160;všichni ostatní půjdou se mnou do tereskýho lesa. Teďka už vím, co se musí udělat.</p>
			<p class="MLP_text ParaOverride-1">K&#160;Baštovi musí jít někdo chytrej,“ pokračoval dál. „Půjde tam Souška s&#160;Tyčkou a&#160;Sedmikvítkem: budete hrát kuličky a&#160;tvářit se jakoby nic.</p>
			<p class="MLP_text ParaOverride-1">Boubela zůstane tady, schová se se dvěma dalšíma do lomu: musíte se dobře dívat a&#160;dobře poslouchat, co bude ten dědek říkat; až bude dost daleko a&#160;až budete vědět, co chce podniknout, přijdete za náma na donzéskou cestu, tam k&#160;Jubilejnímu kříži. Pak se uvidí a&#160;já vám řeknu, jak se věci mají.“</p>
			<p class="MLP_text ParaOverride-1">Souška podotkl, že ani on, ani jeho druhové nemají žádné kuličky, a&#160;Janek jim jich velkoryse věnoval tucet (za sou, člověče!), aby před hlídačem mohli hrát svou roli jaksepatří.</p>
			<p class="MLP_text ParaOverride-1">Na poslední vůdcovy připomínky se Souška, plný sebedůvěry, zachechtal:</p>
			<p class="MLP_text ParaOverride-1">„Nelam si hlavu, kamaráde; spolehni se, že tomu starýmu troubovi ukážu!“</p>
			<p class="MLP_text ParaOverride-1">Rozmístění se povedlo bez prodlení.</p>
			<p class="MLP_text ParaOverride-1">Janek s&#160;většinou armády odtáhl do teréského lesa, a&#160;jakmile tam dorazili, nařídil svým mužům, aby z&#160;větví velkých stromů strhali co možná nejdelší šlahouny plamínku.</p>
			<p class="MLP_text ParaOverride-1">„Na co?“ ptali se. „Bude se kouřit? Budeme si dělat cigára? No prima!“</p>
			<p class="MLP_text ParaOverride-1">„Hlavně je nepřetrhejte a&#160;najděte jich, co nejvíc můžete,“ odpověděl Janek. „Všecko ostatní se dozvíte pozdějc.</p>
			<p class="MLP_text ParaOverride-1">Ty, Hejle, polezeš po stromech a&#160;budeš je utrhávat nahoře. A&#160;musíš vylézt hodně vysoko, musejí bejt dlouhý.“</p>
			<p class="MLP_text ParaOverride-1">„Nech to na mně!“ ujistil ho jeho pobočník.</p>
			<p class="MLP_text ParaOverride-1">„A&#160;především: nemá někdo z&#160;vás náhodou nějakej provázek?“ dotazoval se vůdce.</p>
			<p class="MLP_text ParaOverride-1">Každý měl nějaký kousek, jejich délka se pohybovala mezi jednou a&#160;třemi stopami. Předvedli je.</p>
			<p class="MLP_text ParaOverride-1">„Tak si je nechte!&#160;– Ano!“ dodal, jako by sám sobě odpovídal na otázku, kterou si v&#160;duchu položil, „nechte si je a&#160;pojďme hledat ten plamínek.“</p>
			<p class="MLP_text ParaOverride-1">Nebylo to nic těžkého, ve starém průseku ho bylo víc než dost. Kolem kmenů velkých dubů, buků, habrů, bříz, planých hrušní a&#160;skoro všech stromů vzpínala se ta ohebná a&#160;tvrdá lana, plazila se vzhůru a&#160;svými úponky se zachycovala sukovitých kmenů; jako houževnatí rostlinní hadi ovíjela se kolem nich, aby ztečí dobyla azuru, vybojovala si světlo a&#160;při každém rozbřesku mohla vypít svou skleničku sluneční záře. Dole a&#160;skoro všude na zemi bylo plno těch starých šedých pahýlů, tuhých a&#160;tvrdých, které se třepily na vlákna jako rozvařené hovězí a&#160;v&#160;koruně se rozvětvovaly na ohebné a&#160;pevné bičíky.</p>
			<p class="MLP_text ParaOverride-1">Hejl šplhal; a&#160;Pulec a&#160;Švidroň taky; tak vznikla současně tři pracoviště, na kterých se pracovalo pod bdělým dohledem Jankovým.</p>
			<p class="MLP_text ParaOverride-1">Takové vyšplhání, to bylo jedna dvě.</p>
			<p class="MLP_text ParaOverride-1">Ať byl strom sebemohutnější, objal ho Hejl jako antický zápasník: často byly jeho ruce příliš krátké, aby mohl kmen obejmout úplně.</p>
			<p class="MLP_text ParaOverride-1">Co na tom! Jeho ruce se přisávaly ke každému suku v&#160;kůře jako pijavice, jeho zkřížené nohy se vinuly ke kmenu jako zkroucené šlahouny vinné révy a&#160;pořádný odraz lýtek ho rázem vymrštil o&#160;třicet až padesát centimetrů výš; tam se znovu zachytil rukama, znovu opřel o&#160;lýtka a&#160;za patnáct či dvacet vteřin se už chápal první větve.</p>
			<p class="MLP_text ParaOverride-1">A&#160;pak už to šlo rychle: napřed vzepření na předloktí a&#160;hrudi, pak se do výšky této přírodní hrazdy dostala kolena a&#160;pevně se tam zachytila, pak byla nahrazena chodidly, a&#160;tak se stoupalo až do koruny: přirozeně a&#160;snadno jako po tom nejpohodlnějším schodišti.</p>
			<p class="MLP_text ParaOverride-1">Sklizeň liány šla rychle: protože dole u&#160;stromu stál vždycky jeden chlapec s&#160;ostrým nožem a&#160;uřezával lodyhu u&#160;země, zatímco tři nebo čtyři další za ni s&#160;příslušnou opatrností tahali a&#160;tak ji postupně strhávali dolů.</p>
			<p class="MLP_text ParaOverride-1">Kolikrát to ti malí pastuchové dělali v&#160;létě na svatého Jana, když věnčili zelení a&#160;polními květy rohy svých zvířat! Plamínek, břečťan, chrpy, máky, kopretiny a&#160;chrastavce ladily své barvy s&#160;temnou zelení věnců; při jejich pletení se soupeřilo ve vynalézavosti a&#160;vkusnosti a&#160;byla to pravá pastva pro oči, když se večer těžkým krokem a&#160;s&#160;cinkáním zvonců vracely ty hodné kravky s&#160;tklivýma očima, ověnčené květinami jako nevěsty v&#160;máji.</p>
			<p class="MLP_text ParaOverride-1">Doma se věnec pověsil na hřebík nad kuchyňské dveře, na místo, kam padají temné odlesky kos, té třpytivé venkovské zbroje, a&#160;tam&#160;– chráněn stříškou proti nepohodě&#160;– se nechal schnout až do příštího roku a&#160;někdy i&#160;déle.</p>
			<p class="MLP_text ParaOverride-1">Ale o&#160;to tentokrát nešlo.</p>
			<p class="MLP_text ParaOverride-1">„Musíme sebou hodit!“ naléhal Janek, který viděl, že se smráká a&#160;od západu se nad velranským mlýnem zvedá mlha.</p>
			<p class="MLP_text ParaOverride-1">Nějakou chvíli se v&#160;duchu věnoval složitým matematickým operacím, rozpaženýma rukama pečlivě poměřil šlahouny, které se nasbíraly, pak přikázal, aby mužstvo sebralo celou kořist, a&#160;dal povel k&#160;odchodu mezi živými ploty donzéské cesty na křižovatku u&#160;Jubilejního kříže.</p>
			<p class="MLP_text ParaOverride-1">Janek měl čtyři pořádné kusy asi po deseti metrech a&#160;osm dalších, poněkud kratších.</p>
			<p class="MLP_text ParaOverride-1">Po cestě jim kladl na srdce, aby dlouhé kusy nepřetrhali, a&#160;pak nařídil, aby menší pokud možno posvazovali po dvou k&#160;sobě. A&#160;za­tímco šestnáct vojáků neslo tyto válečné stroje a&#160;ostatní se na ně dívali, věnoval se jejich velitel hlubokomyslným úvahám až do pří­chodu na místo srazu.</p>
			<p class="MLP_text ParaOverride-1">„Co budeme dělat, Janku?“ ptali se chlapci jeden po druhém.</p>
			<p class="MLP_text ParaOverride-1">Pomalu padal soumrak.</p>
			<p class="MLP_text ParaOverride-1">„Přijde na to!“ odtušil vyhýbavě vůdce.</p>
			<p class="MLP_text ParaOverride-1">„Za chvíli budeme muset domů,“ konstatoval jeden z&#160;malých.</p>
			<p class="MLP_text ParaOverride-1">„A&#160;ti ostatní nejdou, ani Boubela, ani Souška!“</p>
			<p class="MLP_text ParaOverride-1">„Co asi dělají? A&#160;co je s&#160;tím dědkem?“</p>
			<p class="MLP_text ParaOverride-1">Všichni už byli netrpěliví a&#160;velitelův tajuplný výraz nijak nepřispíval k&#160;uklidnění všeobecného rozrušení.</p>
			<p class="MLP_text ParaOverride-1">„Tamhle jde Boubela a&#160;jeho muži!“ zaradoval se Hejl.</p>
			<p class="MLP_text ParaOverride-1">„Tak co, Boubelo?“</p>
			<p class="MLP_text ParaOverride-1">„No co,“ odpověděl dotázaný, „šel spodem po silnici a&#160;byli bysme se pořádně načekali, kdybych ho nebyl zahlíd! Sešel nejspíš lesem a&#160;na silnici se dostal tou pěšinkou, co začíná na mýtině.</p>
			<p class="MLP_text ParaOverride-1">Viděli jsme ho z&#160;lomu. Mával rukama jako Kinkin, když je nadranej. Musí mít zatracenej vztek.“</p>
			<p class="MLP_text ParaOverride-1">„Buřinko,“ velel Janek, „běž se podívat, co dělá Souška, a&#160;řekni mu, aby mně okamžitě přišel říct, co se děje!“</p>
			<p class="MLP_text ParaOverride-1">Buřinka poslušně odpelášil, ale když byl nějakých třicet kroků od nich, zarazilo ho diskrétní začiřikání.</p>
			<p class="MLP_text ParaOverride-1">„To jseš ty, Souško! Pojď honem, člověče, pojď mi honem říct, jak to vypadá!“</p>
			<p class="MLP_text ParaOverride-1">Za pár vteřin tam byli oba.</p>
			<p class="MLP_text ParaOverride-1">Všichni se shlukli kolem Soušky, který hned začal vypravovat.</p>
			<p class="MLP_text ParaOverride-1">Před čtvrt hodinou přišel Beduin celej rozkohoutěnej, zatímco oni tři před Baštovic klidně hráli kuličky.</p>
			<p class="MLP_text ParaOverride-1">Všichni mu sborově popřáli dobrý večer a&#160;stařík jim řekl:</p>
			<p class="MLP_text ParaOverride-1">„No proto! Vy jste aspoň hodní hošíci; ne jako ti vaši kamarádi, to je hejno nevycválanejch darebáků a&#160;já jim to spočítám.“</p>
			<p class="MLP_text ParaOverride-1">Souška se podíval na hlídače očima velkýma jako vrata od stodoly, které svědčily o&#160;jeho úžasu, a&#160;pak panu Zefirinovi odvětil, že se určitě mýlí, protože touhle dobou už musejí být všichni kamarádi doma, kde pomáhají mamince nanosit vodu a&#160;naštípat dříví na zítra anebo pomáhají tatínkovi ve stáji poklidit dobytek.</p>
			<p class="MLP_text ParaOverride-1">„Aha!“ poznamenal na to Zefirin. „A&#160;kdo to tedy byl před chvilkou na Hůrce?“</p>
			<p class="MLP_text ParaOverride-1">„Jo, to já nevím, pane hlídač, ale nic bych se nedivil, kdyby to byli Velraňáci. No vemte si třeba včera: házeli šutrama po Bouřkovi a&#160;Buřinkovi, když se vraceli do Olšiny.</p>
			<p class="MLP_text ParaOverride-1">Jsou to nevychovanci; to je zkrátka vidět, že jsou to svatoušci, to víte!“ dodal pokrytecky, aby si šplhl u&#160;starého vysloužilce, známého svým antiklerikalismem.</p>
			<p class="MLP_text ParaOverride-1">„Sakra, jako bych si to nemyslel!“ bručel Beduin a&#160;skřípal tím, co mu zůstalo z&#160;chrupu, protože, jak si vzpomínáte, v&#160;Lovernu byli rudí a&#160;ve Velranech bílí, „bodejť, sakra, myslel: ti všiváci! Todle je to jejich náboženství, ukazovat slušnejm lidem zadnici! Flanďáci, rošťáci! No počkejte, vy obejdové, jen až vás jednoho chytím!“</p>
			<p class="MLP_text ParaOverride-1">Když Zefirin dohromoval, popřál chlapcům, aby se dobře bavili a&#160;byli vždycky hodní, a&#160;vešel k&#160;Baštovi na skleničku absintu.</p>
			<p class="MLP_text ParaOverride-1">„Lekal žízní,“ pokračoval Souška, „a&#160;tak mu ten první dlouho nevydržel, teďka už cucá druhýho; nechal jsem tam Tyčku a&#160;Sedmikvítka na stráži, a&#160;kdyby odešel, než se vrátím, přijdou nám říct.“</p>
			<p class="MLP_text ParaOverride-1">„To je v&#160;pořádku!“ shrnul to Janek a&#160;jeho tvář se úplně rozjasnila. „A&#160;teďka mi řekněte, kdo z&#160;vás tu může ještě chvilku zůstat? Nepotřebujeme bejt všichni pohromadě, naopak!“</p>
			<p class="MLP_text ParaOverride-1">Přihlásilo se jich osm, přirozeně všichni vedoucí.</p>
			<p class="MLP_text ParaOverride-1">Nejdéle ze všech se rozhodoval Gambetta, když on bydlí tak daleko! Ale Janek ho upozornil, že oba Bouřkové také zůstávají a&#160;že bude určitě zapotřebí jeho přispění, protože je ze všech nejmrštnější. Gambetta se dal svým velitelem přemluvit, vydávaje se stoicky v&#160;nebezpečí otcovského výprasku, kdyby alibi selhalo.</p>
			<p class="MLP_text ParaOverride-1">„A&#160;teďka vy ostatní!“ pokračoval Janek. „Nemá smysl, abyste to doma slízli, běžte si, my to uděláme bez vás a&#160;zejtra vám povíme, jak to proběhlo. Dneska večer byste nám spíš překáželi. A&#160;spěte klidně, dědek všecko splatí i&#160;s&#160;úrokama. A&#160;hlavně,“ dodal, „rozptylte se a&#160;nezůstávejte v&#160;jednom cumlu, někdo by moh něco čout, a&#160;to nemůžeme potřebovat.“</p>
			<p class="MLP_text ParaOverride-1">Když z&#160;celé party zůstali jen Janek, Hejl, Cinkal, Souška, Boubela, oba Bouřkové a&#160;Gambetta, začal jim velitel vysvětlovat svůj plán.</p>
			<p class="MLP_text ParaOverride-1">Vezmou každý svou houžev z&#160;plamínku a&#160;potáhnou ji za sebou, přejdou tiše po návsi a&#160;muži k&#160;tomu určení se postaví na určených místech vždycky mezi dvěma proti sobě ležícími hnojišti.</p>
			<p class="MLP_text ParaOverride-1">Dvě hlídky po dvou mužích budou stačit na to, aby mezi sebou přes cestu natáhly zrádná osidla, přes která hlídač cestou klopýtne a&#160;upadne na zem, takže bude vypadat ještě opilejší, než bude. Taková místa, kde se na něho bude číhat v&#160;záloze, budou čtyři.</p>
			<p class="MLP_text ParaOverride-1">Vyrazili; jednu nástrahu nechali u&#160;hnojiště Jana Baptisty a&#160;druhou u&#160;hnojiště Pampánova: k&#160;první měli přeběhnout Souška s&#160;Bouřkou, ke druhé Boubela a&#160;Buřinka. Zatím šli všichni dál a&#160;Boubela, vedoucí zálohy, se se svým druhem zastavili u&#160;hnojiště Bototova, zatímco Souška a&#160;jeho kamarád odešli na stráž ke hnojišti Doniho.</p>
			<p class="MLP_text ParaOverride-1">Ostatní šli vystřídat na stráži Tyčku a&#160;Sedmikvítka, které napřed okamžitě poslali domů. Nato se přikradli k&#160;oknům a&#160;najukli dovnitř, co dělá stařík.</p>
			<p class="MLP_text ParaOverride-1">Byl už u&#160;třetího absintu a&#160;vykládal zeširoka jako nějaký poslanec o&#160;svých skutečných i&#160;pomyslných taženích&#160;– spíš ale o&#160;těch pomyslných&#160;–, protože bylo slyšet, jak říká: „Jo, to sem jednoho krásnýho dne měl jet na dovolenku z&#160;Alžíru do Marseille a&#160;přijdu, sakra, zrovna když loď odjela.</p>
			<p class="MLP_text ParaOverride-1">Co teď?&#160;– Zrovna tam byla nějaká tamní panímáma a&#160;prala prádlo na břehu moře. Nerozmejšlím se dvakrát, překotím ji nosem do džberu, vysypu jeden škopíček, skočím do něj a&#160;vesluju pažbou svý pušky v&#160;tý brázdě, co za sebou ten parník nechává. A&#160;tak jsem přijel do Marseille ještě o&#160;fous dřív než ten šinákl.“</p>
			<p class="MLP_text ParaOverride-1">Času bylo dost! Gambettu nechali na stráži za hromadou dřeva. Měl v&#160;dané chvíli upozornit obě hlídky i&#160;Janka s&#160;pomocníky, že Zefirin odchází z&#160;hospody. Zatím měl příležitost vyslechnout Be­duinovo vyprávění o&#160;jeho posledním setkání s&#160;jeho starým kamarádem, císařem Napoleonem III.</p>
			<p class="MLP_text ParaOverride-1">„Jo, to jsem takhle šel po Paříži, kousek od Tuilerií, a&#160;tak si říkám, jestli k&#160;němu nemám zaskočit a&#160;dát mu dobrej den, když mně někdo zaklepe na rameno. Já se obrátím…</p>
			<p class="MLP_text ParaOverride-1">A&#160;kdo to nebyl, jak on! ‚No tohle, Zefirine, ty kluku ušatá, to je ale náhodička! Pojď k&#160;nám na štamprle!‘ A&#160;hned na císařovnu:</p>
			<p class="MLP_text ParaOverride-1">‚To je Zefirin, Géňo! Umej nám dvě štamprlata, my si chceme při­ťuk­nout.‘“</p>
			<p class="MLP_text ParaOverride-1">Naši tři šibalové zatím proběhli vesnicí a&#160;dorazili k&#160;hlídačovu domku.</p>
			<p class="MLP_text ParaOverride-1">Janek se protáhl dovnitř vikýřem u&#160;kůlny, otevřel kamarádům tajná dvířka a&#160;všichni vnikli různými chodbičkami do Beduinova obydlí, kde se po čtvrt hodiny věnovali jakémusi tajnému počínání mezi konvemi, hrnci, lampami, baňkou na petrolej, almarou, postelí a&#160;kamny.</p>
			<p class="MLP_text ParaOverride-1">Když jim pak Gambettovo začiřikání ohlásilo návrat jejich oběti, vzdálili se stejně nenápadně, jako přišli.</p>
			<p class="MLP_text ParaOverride-1">A&#160;opravdu&#160;– když starý Zefirin naposledy vypověděl Baštovi všecky příhody s&#160;Araby a&#160;Zuávy a&#160;když vylíčil, jak žraloci zamořili alžírskou rejdu, jak jedna z&#160;těch bestií dokonce jednou při koupání ukousla jednomu kamarádovi „péro“, takže moře bylo celé rudé od krve&#160;–, vyklopýtal těžce z&#160;hospody před pobavenými zraky hostinského a&#160;jeho ženy.</p>
			<p class="MLP_text ParaOverride-1">Když přišel k&#160;Doniovům, vzal prvního pochopa s&#160;velkým sakrováním na tu zatracenou silnici, kterou starý cestář Breda (zbabělec, který si odkroutil jenom sedm let a&#160;italský tažení, taková maličkost!) udržuje zatraceně mizerně. Když se vyřádil, vstal a&#160;šel dál.</p>
			<p class="MLP_text ParaOverride-1">„Tak myslím, že má dost,“ usoudil Bašta a&#160;zavřel dveře.</p>
			<p class="MLP_text ParaOverride-1">O&#160;kus dál porazila Zefirina houžev Boubelova, zrádně natažená před jeho kroky, takže se svalil do stružky močůvky, zatímco oba světla se štítící strůjcové potichu prchali, vlekouce houžev za sebou.</p>
			<p class="MLP_text ParaOverride-1">U&#160;hnojiště Pampánova neopomenul vzít pochopa znovu, hromuje přitom z&#160;plných plic na tu všivou vesnici, kde není vidět o&#160;nic líp než v&#160;zadnici nějakého negra.</p>
			<p class="MLP_text ParaOverride-1">Lidé, zburcovaní tím halasem, zatím vycházeli na práh a&#160;říkali:</p>
			<p class="MLP_text ParaOverride-1">„Tak se mi zdá, že naše stará vojna dneska říká psovi slečno: to už je panečku parádní opice!“</p>
			<p class="MLP_text ParaOverride-1">A&#160;patnáct či dvacet párů očí mohlo konstatovat, že o&#160;nějakých dvacet kroků dál vzal stařík, neuznávaje zákony rovnováhy, pochopa tak pořádného, že se počítají už i&#160;v&#160;životě ochlastově.</p>
			<p class="MLP_text ParaOverride-1">„Já, sakra, přece nejsem ožralej!“ koktal a&#160;ohmatával si bouli na čele a&#160;pohmožděný nos. „Vždyť jsem skoro nic nepil! To mi stoup do hlavy ten vztek! Ti sígři!“</p>
			<p class="MLP_text ParaOverride-1">Kolena na kalhotách měl rozbitá nadranc a&#160;trvalo mu aspoň pět minut, než našel klíč, zaštrachaný úplně na dně kapsy pod rozměrným kostkovaným kapesníkem, mezi nožem, šrajtoflí, tabatěrkou, fajfkou, pytlíkem na tabák a&#160;krabičkou od sirek.</p>
			<p class="MLP_text ParaOverride-1">Konečně vešel dovnitř.</p>
			<p class="MLP_text ParaOverride-1">Zvědavci, kteří ho následovali a&#160;mezi nimiž nechybělo našich osm výrostků, uslyšeli při prvních krocích hluk převržených konví. To bylo podle plánu, proto je tak rozestavěli. Pak si stařík konečně proklestil cestu k&#160;výklenku ve zdi, kde přechovával zápalky.</p>
			<p class="MLP_text ParaOverride-1">Škrtl jednou z&#160;nich o&#160;kalhoty, o&#160;krabičku, o&#160;troubu od kamen, o&#160;zeď: nechytila; škrtl druhou, třetí, čtvrtou, pátou&#160;– stále bezvýsledně, ať škrtal, o&#160;co chtěl.</p>
			<p class="MLP_text ParaOverride-1">„Jenom škrtej, kamaráde!“ posmíval se Hejl, který je všecky namočil do vody. „Jenom škrtej, aspoň ti nebude dlouhá chvíle.“</p>
			<p class="MLP_text ParaOverride-1">Zefirin, unavený marným škrtáním, našel jednu zápalku v&#160;kapse, rozškrtl ji a&#160;chtěl s&#160;ní zapálit petrolejku; ale knot byl také vzpurný a&#160;nechtěl chytit.</p>
			<p class="MLP_text ParaOverride-1">Zato se však rozehřál Zefirin.„Mordsetsa­krahadry­cucky­krucinál­fa­gothimllaudonhergotelement! Tak ty nechytneš, ty prevíte sakramentskej, co, tak ty nechytneš, ne? Když ne, tak ne, tak tumáš, sakra! Tumáš, ty kráme zatracenej!“ zařval a&#160;vší silou mrštil lampou o&#160;kamna, kde se s&#160;velkým hlukem roztříštila.</p>
			<p class="MLP_text ParaOverride-1">„Propánakrále, vždyť on si ten barák zapálí,“ vyděsil se kdosi.</p>
			<p class="MLP_text ParaOverride-1">Žádný strachy, pomyslel si Janek, který nahradil petrolej zbytkem bílého vína, jež našel na dně jedné láhve.</p>
			<p class="MLP_text ParaOverride-1">Po tomto hrdinském činu vrazil stařík, potácející se ve tmě, do kamen, převrhl židli, zakopl o&#160;konev, klopýtl o&#160;hrnec, řval, nadával, urážel celý svět, upadl, vstal, vyšel, vrátil se a&#160;konečně znaven a&#160;pohmožděn ulehl oblečený do postele, kde ho druhý den ráno nalezl soused chrápajícího jako varhanní píšťala uprostřed nádherného nepořádku, který však nevypadal nijak umělecky.</p>
			<p class="MLP_text ParaOverride-1">Zanedlouho potom se vyprávělo po vesnici&#160;– a&#160;Janek s&#160;přáteli se tomu smáli pod vousy&#160;– že starý Beduin byl předešlý večer tak ožralý, že cestou od Baštů osmkrát upadl, doma všecko pokácel, rozbil si lampu, nachcal si do postele a&#160;nadělal si do hrnce.</p>
			<hr class="HorizontalRule-1"/>
			<div class="_idFootnotes">
				<div id="footnote-001" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/knofliova_valka_013.xhtml#footnote-001-backlink">2</a>  Dokud nepoložím nepřátele tvé za podnoží tvých nohou.</p>
				</div>
			</div>
		</div>
</body>
</html>