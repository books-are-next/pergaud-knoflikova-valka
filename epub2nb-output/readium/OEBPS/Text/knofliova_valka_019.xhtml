<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>knofliova_valka-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="knofliova_valka-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">5 <br/>U&#160;popravčího kůlu</p>
			<p class="MLP_citat ParaOverride-1">… a&#160;nahé přibili je k&#160;pestrým kolíkům.</p>
			<p class="MLP_citat_autor ParaOverride-1">— J. A. RIMBAUD (Opilý koráb)</p>
			<p class="MLP_text_bez1radku ParaOverride-1">Ačkoliv Prcek od Brodu byl malé postavy a&#160;vypadal slaboučký (což mu vyneslo jeho přezdívku), nepatřil k&#160;těm, kteří svou kůži dají lacino: Janek a&#160;druzí dva se o&#160;tom záhy přesvědčili na vlastní kůži.</p>
			<p class="MLP_text ParaOverride-1">Zatímco se generál obrátil a&#160;vyzýval své vojáky k&#160;pronásledování, zachoval se zajatec jako liška v&#160;pasti, když využije chvilkového oddechu, aby se předem pomstila za muka, která ji čekají: sevřel totiž mezi sanicemi palec svého mučitele a&#160;kousl ho tak důkladně, až mu vytryskla krev. Hejl a&#160;Bouřka každý dostali pořádný kopanec do žeber a&#160;tak poznali, zač je toho loket, když sebemíň uvolní sevření nohy, kterou drželi mezi paží a&#160;bokem.</p>
			<p class="MLP_text ParaOverride-1">Teprve když dal Janek Prckovi ohromnou facku, pustil Prcek jeho palec prokousnutý až na kost, načež mu Janek s&#160;mnohým proklínáním a&#160;zatracováním znovu slíbil, že to všechno zaplatí, a&#160;to co by dup.</p>
			<p class="MLP_text ParaOverride-1">Armáda se právě vracela bez dalších zajatců. Ano, Prcek to odnese za všechny.</p>
			<p class="MLP_text ParaOverride-1">Cinkal, který si ho přišel prohlédnout zblízka, dostal plivanec rovnou do tváře, ale nedbal této urážky, a&#160;když poznal nepřátelského generála, uštěpačně se mu vysmíval:</p>
			<p class="MLP_text ParaOverride-1">„Á, to jseš ty! No prima, ty prevíte, z&#160;toho se jen tak nedostaneš! Hajzlíku jeden! Kdyby tu aspoň byla Marie, aby tě mohla trochu zakrákat za vlasy, ta by si zgustla! Ahá, tak ty slintáš, hade jeden, ale slintej si, jak chceš, knoflíky ti to nevrátí a&#160;zadek ti to taky nevyvatuje.“</p>
			<p class="MLP_text ParaOverride-1">„Sežeň šňůru, Cinkale,“ nařídil mu Hejl, „uděláme si z&#160;něho rolšunku.“</p>
			<p class="MLP_text ParaOverride-1">„Svaž mu všecky pracky, napřed zadní a&#160;pak přední, nakonec ho přivážeme k&#160;velkýmu dubu a&#160;tam si to s&#160;ním vyřídíme. A&#160;já ti slibuju, že kousat nebudeš a&#160;slintat taky ne, ty mizero, ty obejdo, ty skotáku zatracená!“</p>
			<p class="MLP_text ParaOverride-1">Přicházející válečníci se zúčastnili operace: začalo se od nohou, ale protože Prcek nepřestával plivat na všechny, kdo se přiblížili do dosahu jeho plivnutí, a&#160;pokoušel se dokonce i&#160;kousat, nařídil Janek Boubelovi, aby prohledal kapsy toho odporného ohavy a&#160;použil jeho vlastního kapesníku k&#160;zacpání té jeho nevymáchané huby.</p>
			<p class="MLP_text ParaOverride-1">Boubela poslechl: jednou rukou se jakžtakž chránil před Prckovým prskáním, druhou vytáhl ze zajatcovy kapsy čtverec z&#160;látky neurčité barvy, který byl patrně červeně kostkovaný, nebo dokonce bílý v&#160;tom možná ani ne tak vzdáleném čase, kdy byl ještě čistý. Ale díky styku s&#160;neroztodivnějšími předměty a&#160;bezpochyby také díky svému mnohostrannému použití (jako utěrka, pouto, roubík, páska, uzlík, pokrývka na hlavu, obvaz, ručník, peněženka, zavazadlo, kartáč, penál atd. atd.) skýtal tento kapesník zrakům pozorovatele pohled na krajně nevábnou zelenošedou barvu pochcané slámy.</p>
			<p class="MLP_text ParaOverride-1">„Ten je teda pěkně čistej, ten tvůj šnuptychl,“ poznamenal Hejl, „plnej sople; že se nestydíš, ty čuně, tahat takovou špínu po kapsách! A&#160;to tvrdíš, že jseš bohatej!</p>
			<p class="MLP_text ParaOverride-1">Takový svinstvo by ani žebrák nechtěl, jeden ani neví, za kterej konec to vzít do ruky!“</p>
			<p class="MLP_text ParaOverride-1">„To nevadí!“ rozhodl Janek. „Uvažte mu to přes čumák, a&#160;jestli tam má ještě nějaký holuby, tak si je může po sobě sežrat, aspoň nepřijdou nazmar.“ A&#160;energické ruce utáhly Prckovi roubík kolem čelistí a&#160;zavázaly mu ho v&#160;týle, takže Prcek byl v&#160;okamžení odsouzen k&#160;nehybnosti a&#160;mlčení.</p>
			<p class="MLP_text ParaOverride-1">„Tys mě dal minule sešvihat, tak dneska dostaneš taky prutem přes zadek!“</p>
			<p class="MLP_text ParaOverride-1">„Oko za oko, zub za zub!“ vyjádřil se k&#160;tomu moralista Souška.</p>
			<p class="MLP_text ParaOverride-1">„Dělej, Bouřko; vem prut a&#160;mrskej. Abysme ho trošku zahřáli, než mu sundáme kalhoty, toho našeho malýho milostpána, kterej si myslí, pánbuví jak není chytrej.</p>
			<p class="MLP_text ParaOverride-1">Vy ostatní se sražte a&#160;udělejte větší kruh!“</p>
			<p class="MLP_text ParaOverride-1">Zeleným ohebným a&#160;těžkým prutem vysázel Bouřka pečlivě šest svištivých šlehnutí přes zadnici zajatci, který se pod svým roubíkem zalykal vztekem a&#160;bolestí.</p>
			<p class="MLP_text ParaOverride-1">Janek mezitím o&#160;něčem tiše rokoval s&#160;Hejlem a&#160;Gambettou, kteří se pak nepozorovaně vytratili. Nato Janek vesele zvolal:</p>
			<p class="MLP_text ParaOverride-1">„A&#160;teďka na knoflíky! Cinkale, člověče, připrav si kapsy, teď je ta pravá chvíle, a&#160;dobře to všecko spočítej a&#160;nic neztrať!“</p>
			<p class="MLP_text ParaOverride-1">Janek se do toho dal náramně opatrně. Šlo o&#160;to, aby se nějakým příliš prudkým pohybem nebo nešikovným říznutím neponičilo nic z&#160;toho, co představovalo Prckovo výpalné a&#160;co mělo obohatit válečný poklad lovernské armády.</p>
			<p class="MLP_text ParaOverride-1">Začal od bot.</p>
			<p class="MLP_text ParaOverride-1">„A&#160;jejej!“ zaradoval se. „Nová tkanička! Začíná to dobře!“</p>
			<p class="MLP_text ParaOverride-1">„Ty mizero!“ pokračoval vzápětí, „ty ji máš zasukovanou!“ A&#160;pomalu, hlídaje jedním okem pouta, která jeho nos zabezpečovala před pomstychtivým kopnutím, jež by jistě bylo strašné, rozvázal uzel, rozšněroval botu, vytáhl tkaničku a&#160;dal ji Cinkalovi. Pak se pustil do druhé, kde to šlo rychleji. Pak vyhrnul Prckovi nohavici, aby se zmocnil gumových podvazků, které měly přidržovat punčochy.</p>
			<p class="MLP_text ParaOverride-1">Tady přišel Janek zkrátka. Prcek měl podvazek jenom jeden, druhá punčocha byla podvázána ucouraným kouskem šňůrky, který však nicméně zkonfiskoval, i&#160;když ne bez bručení.</p>
			<p class="MLP_text ParaOverride-1">„Ty zloději! Nemá to ani oba podvazky, a&#160;ještě se to vytahuje! Copak ten tvůj fotr s&#160;těma penězma dělá? Propíjí je, co? Vožungrovo dítě! Alkoholiku!“</p>
			<p class="MLP_text ParaOverride-1">Janek dával dobrý pozor, aby nezapomněl na jediný knoflík, na jedinou knoflíkovou dírku. Na kalhotách se dočkal radosti, Prcek měl zachovalé šle na dvě poutka.</p>
			<p class="MLP_text ParaOverride-1">„To je luskus!“ poznamenal. „Sedm knoflíků na gatích. To je dobře, kamarádíčku! Zato dostaneš jednu ránu navíc jako poděkování. To tě naučí vytahovat se na chudáky. Ale my u&#160;nás v&#160;Lovernu taky nejsme škrobi, víš, ani v&#160;nejmenším, hlavně když jde o&#160;to někomu nasolit! Panečku, ten od nás, kterej bude první zajatej, ten se bude mít, až dostane takový parádní kšandy! Himbajs, já mám bezmála chuť, aby to padlo na mne!“</p>
			<p class="MLP_text ParaOverride-1">Mezitím byly kalhoty zbaveny všech knoflíků, přezek a&#160;háčků a&#160;klouzaly zajatci na punčochy, poskládané už jako harmonika.</p>
			<p class="MLP_text ParaOverride-1">Pak byly metodicky obrány nátělník, kazajka, halena a&#160;košile. V&#160;milostpáníčkově kapsičce u&#160;kalhot se dokonce našel jeden nový sou, který bude v&#160;Cinkalově účetnictví figurovat pod položkou „záloha pro případ maléru“.</p>
			<p class="MLP_text ParaOverride-1">A&#160;když se Lovernští několika zevrubnými prohlídkami přesvědčili, že už se odnikud nedá nic, ale opravdu nic vyškrábat, a&#160;když dali stranou Prckův nůž pro Gambettu, který žádný nůž neměl, rozhodli se, že se vší žádoucí opatrností rozvážou ruce a&#160;nohy oběti. Bylo na čase.</p>
			<p class="MLP_text ParaOverride-1">Prcek pod roubíkem soptil, a&#160;protože poslední zbytky studu v&#160;něm uhasila bolest nebo udusil vztek, nemyslel ani na to, aby si vytáhl spadlé kalhoty, které tak skýtaly pohled na zadek, zrudlý výpraskem, ale ze všeho nejdřív si strhl z&#160;pusy svůj nešťastný a&#160;hrozný kapesník.</p>
			<p class="MLP_text ParaOverride-1">Pak se konečně zhluboka nadechl, povytáhl si přece jen svoje svršky a&#160;začal na své katy povykovat různé urážky.</p>
			<p class="MLP_text ParaOverride-1">Někteří z&#160;nich se chystali, že se na něho vrhnou a&#160;znovu ho zmrskají, ale Janek, který si hrál na velkorysého, a&#160;měl k&#160;tomu jistě dobré důvody, je s&#160;úsměvem zarazil:</p>
			<p class="MLP_text ParaOverride-1">„Nechte ho povykovat, drobečka! Když ho to baví,“ řekl posměšně, „děti se musejí bavit!“</p>
			<p class="MLP_text ParaOverride-1">Prcek se odšoural se vzteklým brekotem. Napadlo mu samozřejmě, že udělá totéž, co Janek minulou sobotu: usadil se za prvním keřem, a&#160;protože byl pevně rozhodnut ukázat Loverňákům, že není o&#160;nic větší bačkora než oni, svlékl se úplně i&#160;z&#160;košile, aby jim mohl ukázat holou panímandu.</p>
			<p class="MLP_text ParaOverride-1">V&#160;lovernském táboře s&#160;tím počítali.</p>
			<p class="MLP_text ParaOverride-1">„Uvidíš, Janku, že si z&#160;nás bude ještě dělat ouchcapky! Měls ho ještě dát seřezat.“</p>
			<p class="MLP_text ParaOverride-1">„Klid, klid!“ konejšil je vůdce, který měl&#160;– stejně jako slavný generál Trochu&#160;– svůj plán.</p>
			<p class="MLP_text ParaOverride-1">„Neříkal jsem ti to, sakra!“ vykřikl Cinkal.</p>
			<p class="MLP_text ParaOverride-1">Nahatý Prcek skutečně vyskočil z&#160;křoví, objevil se před předním šikem Lovernských, ukázal jim to, co Cinkal předvídal, nadal jim zbabělců, loupežníků, zatracených sviní, impotentů a… a&#160;když viděl, že se na něho chystají vrhnout, rozběhl se k&#160;lesu a&#160;upaloval jako zajíc.</p>
			<p class="MLP_text ParaOverride-1">Ale nedoběhl daleko, nešťastník…</p>
			<p class="MLP_text ParaOverride-1">Náhle se pár kroků před ním vynořily dvě šibeniční a&#160;zlověstné siluety, které mu zastoupily cestu, úderem pěsti ho zarazily, pak ho prudce uchopily a&#160;za vydatného kopání ho násilím dopravily ho Hájku, který právě opustil.</p>
			<p class="MLP_text ParaOverride-1">Janek nekonferoval s&#160;Hejlem a&#160;Souškou zbůhdarma: viděl dobře a&#160;daleko, jak říkal, a&#160;dřív než kdokoliv jiný vytušil, co jim ten šlejška vyvede. Proto ho dobrácky nechal utéct, přes všechny výtky svých druhů, aby ho tím líp dopadl o&#160;chvíli později.</p>
			<p class="MLP_text ParaOverride-1">„Tak ty nám chceš ukazovat holou, kamarádíčku! No výborně! dětem se nemá odmlouvat, tak my se ti na ni teda podíváme a&#160;ty uvidíš, co to obnáší!</p>
			<p class="MLP_text ParaOverride-1">Přivažte toho nezbedníka zase k&#160;dubu a&#160;ty, Bouřko, najdi ten prut, ať mu ten spodek zad trochu poznamenáme.“</p>
			<p class="MLP_text ParaOverride-1">Bouřka mu co možná štědře naložil tucet ran a&#160;jednu nádavkem, aby je nes… otravoval, když se večer vracejí domů.</p>
			<p class="MLP_text ParaOverride-1">„A&#160;taky, abys měl měkčí maso, aby si náš Turek nevylámal zuby, až tě bude chtít kousnout do tý tvý špinavý zadnice,“ tvrdil.</p>
			<p class="MLP_text ParaOverride-1">Hejl zatím přerovnával uzlíček, který byl zajatci zkonfiskován.</p>
			<p class="MLP_text ParaOverride-1">Když měl Prcek zadek pořádně červený, odvázali ho znovu a&#160;Janek mu obřadně podal uzlík s&#160;těmito slovy:</p>
			<p class="MLP_text ParaOverride-1">„Šťastnou cestu, ty červená zadnice! A&#160;pozdravuj doma slípky.“</p>
			<p class="MLP_text ParaOverride-1">Pak se vrátil k&#160;normálnímu tónu.</p>
			<p class="MLP_text ParaOverride-1">„Tak ty na nás budeš vystrkovat prdel, kamarádíčku, no tak si ji vystrkuj, vystrkuj si na nás holou; když se ti to tak líbí, tak si toho teďka užiješ, kamarádíčku, to ti říkám já, Janek!“</p>
			<p class="MLP_text ParaOverride-1">Osvobozený Prcek odpelášil tentokrát beze slova a&#160;pádil, až dorazil ke své prchající armádě.</p>
		</div>
</body>
</html>